ты  боль паэзія ты  быль
твае суровыя законы
he для забаў не для гульбы 
а пошук ісціны да скону

ты  рай паэзія ты  рой
адвечных дум дзе мы згараем
i толькі геніі парой
жылі часова гэтым раем

ты  жаль паэзія ты  жар
я па тваім хаджу вуголлі
чыя не прагнула душа
твайго зняволення і волі

ты  сум паэзія ты  суд
i мрояў нашых і здзяйсненняў
хай душы шчырыя нясуць
высокі лад тваіх памкненняў

ты  яд паэзія ты  сад
з адзіным яблыкам спакусным
над ім  каторы год падрад 
мае збалела смягнуць вусны

ты  боль паэзія ты  бой
ты  праўды непрыступнай вежа
я  праведнік і грэшнік твой
пусці мяне ў сваё бязмежжа

