гэткім шчырым каханнем яе атуліў
з гэткай ласкай глядзеў ў яе сумныя вочы
як і сонца не туліць расквечаных ніў
як і зоры людзям не ўглядаюцца ўночы

так пясціў так галубіў галубку яе
так цяпліў сваім сэрцам сірочым ёй грудзі
як і маці не песціць дзіцё  як спаўе
як і вогнішча ззябнутых грэці не будзе

столькі песень над песнямі ёй я напеў
столькі думак злажыў аб ёй важных таёмных
як і бор гэтак з ветрам шумець не шумеў
як і век гэткіх дум не злажыў для патомных

гэткі ў сэрцы сваім збудаваў ёй пасад
і такую ўзлажыў ёй з кахання карону
як і неба з зямлёю на божы загад
не прыдбаюць такіх ні кароны ні трону

так уславіў яе ў славу сонца і зор
так маліўся дзеньноч к ёй мальбою нябёсаў
як і мудрасць не ўславіць ўсясвету прастор
як і каня не моліцца ўлетку да росаў

утварыў з яе шчасце знад шчасцяў сваё 
чарадзейную княжну з аповесці дзіўнай
і пад ногі ёй кінуў жыццё сваё ўсё

а яна а яна была толькі дзяўчына

