залатая асенняя раніца
хараством ты на свеце адна
сонца ў пушчы глыбокай купаецца
і ніяк не дастане да дна

мітусіцца лісцё па аселіцы
як дзвіна матылькоўмітульгі
і узвее яна і пасцеліцца
распаветрыцца на берагі

а яны берагі беражыстыя
не стрымаюць асенні напеў
і ліецца віецца сукрысты ён
і разгортваецца каля дрэў

прытулі прыхіні на апошняе
і згадай гэты дзень залаты
што над пушчай згалелымі пожнямі
рассыпаў залатыя лісты

рассыпаў і раскідваў прыгоршчамі
на акрасу на жаль на ўспамін
развітальная хвіля найгоршая
яна можа і сэрца спаліць

не бядуй не гаруй  пад цяжарамі
мне не йсці шчасця ў іх не шукаць
зза балота мігціць за выгарамі
прамяніцца пярэстая гаць

не гаруй ты дарэмна заплакала
я прыйду я вярнуся ізноў
лёс для ўсіх не бывае аднакавы
як для тых засмучоных лістоў

залатая асенняя раніца
з хараством з пекнатою  бывай
ужо сонца за пушчу хаваецца
кармазынам гарыць небакрай

