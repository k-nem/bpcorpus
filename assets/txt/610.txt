жудка стогнуць рэкі
узбураны вясною
плачуць мае песні
галосяць са мною

не стагніце воды
паводкі бурлівай
кіньце плакаць песні
горка нешчасліва

хто ўстрымаў паводак
разгульнае мора
хто заглуша песні
як іх вызве гора

вялікае ж гора
часам людзей муча
наўча ненавідзець
і плакаць навуча

як дубок з карыцы
пастухом абдзёрты
як той салавейка
у клетку запёрты

так я прападаю
не маючы долі
як дуб усыхаю
плачучы ў няволі

не дало жыццё мне
ні поля ні хаткі
па чужых кутах век
сіл гублю астаткі

там гэт за гарамі
дзе памчыцца вока
свет гучны вялікі
сцелецца шырока

сокалам бы вольным
паляцеў ў свет гэты
дый мне крыллі ўцяты
доля дзе ты дзе ты

так бы весяліўся
пеў аб шчасці песні
як той верабейка
ў садзе на чарэшні

гулка стогнуць рэкі
ўзбураны вясною
плачуць мае песні
галосяць са мною

