дні беспрасвецця ў нябыт адышлі
сонца ўзыходзіць над краем
вольныя людзі раскутай зямлі
песняю вас мы вітаем

збіты кайданы чорнае ночы
сцёрты старыя скрыжалі
смела наперад люд наш рабочы
к шчасцю ў шырокія далі

выкуем долю ўласнай рукою 
ласкі нам панскай не трэба
згодай народаў дружбай святою
возьмем зямлю мы і неба

паў арол прагны пала граніца 
сцежкі дарогі раскрыты
хай жа засвеціць вам зараніца
сонцам дзянёк апавіты

хай жа тым ясным сонцам над намі
сцяг перамогі лунае
дружна ж у ногу ўперад з братамі
гайда зямля маладая

хто нас разлучыць дужых з’яднаных
шлях пралажыўшых да волі
пала няволя разам з панамі
пана не будзе тут болей

дні беспрасвецця ў нябыт адышлі
сонца ірдзіцца над краем
вольныя людзі раскутай зямлі
песняю вас мы вітаем

