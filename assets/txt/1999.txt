пройдзе дзень  і ў вечнасці затоне
і не вернецца назад ніколі
колькі іх прапаўшых у бяздонні
мне б вярнуць хацелася да болю

і не тых што шчасцем зіхацелі
што далі мне новага шмат зведаць 
толькі тых што марна праляцелі
не пакінуўшы ў жыцці ні следу

маладосць ты маеш дзён багата
ты іх бесклапотная не лічыш
толькі старасць разумее страту
мала  ды ні ў кога не пазычыш

колькі дум задумана цікавых
колькі спраў чакае рук і сэрца
мне б вярнуць усе дзянькі здаецца
што прайшлі без радасці і славы 

як бы я шырока разгарнула
ўсе магчымасці свае і сілы
ўсё што недароблена ў мінулым
як бы я натхнёна дарабіла

