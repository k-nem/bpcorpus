байка
у папа ды быў сабака
поп яго любіў
ён не краў у баці сала
поп яго не біў

баця жыў ля школы блізка
проста двор у двор
і наведваў часта лыска
школьны калідор

да пажывы цюцька ласы
раз у школу йдзе
ён абшнырыў усе класы
ды няма нідзе

хоць у думках невясёлы
хоць і посціць пост
але выйшаў лыска з школы 
абаранкам хвост

напаткаўся ён мілорду
які тут гуляў
прывітаўся морда ў морду
добры дзень маўляў

мне пяром размову гэту
цяжка й перадаць
 дзядзька лыска за асвету
ўзяўся як відаць

 ды прызнацца ўжо не сорам
пхнёмся пакрысе
сем тут класаў з калідорам
я прайшоў усе

і пайшло ад сукі сучцы 
хто каго ні стрэў
што той лыска у навуцы
сам сабаку з’еў

не капціў дарэмна свету
жыў ды не драмаў
што вышэйшую асвету
лыска атрымаў

што ў становішчы сабачым
гэта ж  огого
што мы шмат яшчэ пабачым
цудаў ад яго

вось і чын у лыскі новы
а ранейшы знік
навуковай установы
лыска працаўнік

у папа ды быў сабака
поп яго любіў
ды вучоным знакамітым
чорт яго зрабіў

