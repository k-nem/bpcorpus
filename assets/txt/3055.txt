я  дзяўчынка на шары
што плыве у блакіце
і палаюць стажары
нада мною ў зеніце
і нікому не ў цяжкасць
я  нібыта пушынка
што трапляе ў бязважкасць
я  на шары дзяўчынка
шар вялікі бязмежны
у здзіўленні я кратаю
быццам белыя вежы
быццам чорныя кратэры
горы ззяюць снягамі
і дымяцца абшары
у мяне пад нагамі
я  дзяўчынка на шары

заручуся з бясстрашшам
у густой сіняве
страціць як раўнаважжа
калі шар не дае
ім адзіным сагрэта
не ўпаду і не дзіва
пада мною планета
што мяне нарадзіла

я ж  дзяўчынка на шары

