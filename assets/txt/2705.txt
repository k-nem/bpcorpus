месяц над садам ад квецені белым
месяц  вялізны сад  анямелы
белыя прывіды дрэў у тумане
вочы кахання голас кахання
вусны кахання

што ж ты ўцякаеш мая адзіная
ясная сонца ад месяца сіняга
хіліцца ў месяца іскрах галоўка
звоніць салоўка смяецца салоўка
плача салоўка

кветкі рассоўваю й шэптам гукаю
ты паддаешся і ты адступаеш
у цёплым блакіце ў пяшчотным лёдзе
белыя вішні ў туман адыходзяць
у ноч адыходзяць
у сон адыходзяць
ціха ў любоў адыходзяць

