на століку маім ляжаць паперы
чарнільніца як мачыха стаіць
а мне так хочацца зірнуць за дзверы
на двор пайсці ды неба даль праверыць
агледзець хмар каралавую ніць

люблю я іх люблю іх узнікненне
i вольны рух па сонечным шляху
іх шпаркі рост купчастае адзенне
люблю глядзець як неба сутарэнне
узносіць іх кудлатую страху

чарнільніца мая глядзіць з дакорам
i думае напэўна ох гультай
а я тады адказваю з пакорай
я толькі пакурыць вярнуся скора
хвіліначку галубка пачакай

i я за дзверы шусь  i я на волі
такі табе навокала прастор
кучматы лес утульны луг і поле
гляджу што дзеецца ў блакітным доле
i бачу  хмара ціснецца на бор

іду ў лясок сачыць за хмарай гэтай
між сосен двух калышацца гамак
i чую я  гром глуха грымнуў дзета
я ў гамаку  п’ю чары слодыч лета 
чарнільніца ж мне кажа там  лайдак

