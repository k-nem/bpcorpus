шапчу сабе ціха ліліт
ў акно  мяккі горны вецер
няма прыгажэй на свеце
дзяўчыны якая спіць

ў міг гэты шкада мне ізноў
сваёй маладосці мілай
о колькі па ёй пахадзіла
чужых і сваіх кіёў

і  хай не ўмірае любоў 
павінны мы ціха й зажурана
звыкацца з падношанай скурай
сябровак сваіх і сяброў

вецер з гор і зялёны прыбой
на твар твой бягуць і веюць
і ў сне дрыжаць твае веі
лёс злітуйся над табой

