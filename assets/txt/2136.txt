байка
на ферме на адной савецкай
былі каровы ды авечкі
свіней паўнюсенькі свінюх
і рознай хатняй птушкі мноства
ну словам там жывёлаводства
паставілі на вышыню
жывёлаводчы меў саўгас характар
варочаў глебу працавіты трактар
а на падмогу коні ды валы
у гаспадарцы той былі
ці шмат таго я не скажу
яшчэ там быў сабака жук
з валом рабым любіў ён падражніцца 
нібыта сябравалі ўдвух
але рабога клікаў плуг
а жука вабіла разніца
натуры быў ён сапсаванай
і за крадзеж не раз балюча луплен
як кажуць элемент дэкласаваны
ну адным словам  люмпен
віляў бадзяўся валачыўся
альбо драмаў ляжаў у хаце
аднак нядрэнна ўмеў брахаць ён
падчас прамоўцаю лічыўся

загадчык раз жывёлы сход
для перавыбараў назначыў
вось і пусціў наш жук у ход
тут талент свой сабачы
 пра вас крычыць адно скажу я
што ўсе вы  дробныя буржуі
нягледзячы што й батракі
да абрастання  сквапы
не падыму за вас рукі
свае мазольнай лапы
 чаму  пытаў падласенькі
 бо ўсе вы  дробнаўласнікі
вунь у каня ёсць свой хамут
вол мае ўласнае ярмо
ну ды яму
яшчэ дармо
але ў казы глядзі брыда
свая ёсць нават барада
нарэшце маеце ўсе вы
яшчэ і ўласныя хлявы
але ж цяпер скажыце мне 
вось ці была ў сабакі хата
 ну не вядома не
жывёлы кажуць вінавата
 дык вось давайце кандыдатаў
баран тут першы кажа  бе
цябе браток цябе
за ім і коні  гігого
яго няўжо ж каго яго
пасля валы й каровы  му
яму начальствам быць яму

і вось з таго браточкі дня
наш жук  таварыш старшыня
ён справіў зараз галіфэ
пад лапу тоўсты ўзяў партфель
на шыі гальштук ззяе ў срэбры
і не тарчаць у жука рэбры
задраўшы нос і хвост кручком
так важна ходзіць ён маўчком
калі ж вітаецца з ім хто
дык толькі ледзь кіўне хвастом
і толькі той для жука блізкі сябар
хто дасць у лапу хабар
не будку мае жук  палацы
хоць не свае вядома працы
ён забурэў ён растаўсцеў
але нашто ж кантроля вока
сабаку далі па хвасце
і гонар вылез яму бокам

калі часамі вам браткі
такія стрэнуцца жукі
дык вы напэўна ім дасце
таксама добра па хвасце

