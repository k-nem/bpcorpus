сінякрылы матылёк

навакол усё паветра
ў струнах сонца залатых 
ён дрыжачымі крыламі
звоніць ледзьве чутна ў іх

і ліецца хваляй песьня 
ціхі ясны гімн вясьне
ці ня сэрца напявае
навявае яго мне

ці ня вецер гэта звонкі
ў тонкіх зёлках шапаціць
або мо сухі высокі
ля ракі чарот шуміць

не паняць таго ніколі
не разьведаць не спазнаць
не даюць мне думаць зыкі
што ляцяць дрыжаць зьвіняць

песьня врецца і ліецца
на раздольны вольны сьвет
але хто яе пачуе
можа толькі сам паэт

