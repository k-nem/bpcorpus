вясёлай маланкаю ластаўка бліскае
i просіць засмяглая кнігаўка піць
 драздом і удодам заранкай і пліскаю
святлей чалавечней нам жыць і любіць

а як салаўі працінаюць наскрозь нас
а як перапёлкі у жыце крычаць
а птушкі пяюць то пяшчотна то грозна
i ў роздуме добра тады памаўчаць

у цёплым бары і на сінім узмор’і
без тлуму птушынага свет бы аглух
чаму ж вылучаем з птушыных сузор’яў
мы двух не найлепшых не горшых а двух

хто птушку пакрыўдзіць 
той сам сабе здрадзіць
жыццём і бацькамі завешчана нам
адкласці ўсе справы вясною а зладзіць
шпакоўні шпакам а буслянкі буслам

патрэбна штодзённая людзям руплівасць
i песні каб лашчыла сонца і слых
каб дзеці вяліся каб лад быў шчаслівы
а гэта прыносяць у хаты буслы

