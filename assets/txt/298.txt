я чалавечак жабрачай натуры 
жыць не судзілі іначай багі
з выгляду важан я косці ды скура
не далічуся рукі і нагі

важна іду ад парога к парогу
спора акрайцаў у зрэбным мяху
на чалавечую добру ўспамогу
мушу я меці надзеі крыху

у дабрадзеяў або ў дабрадзеек
грошы не смею шмат вельмі прасіць
дайце мне толечы колькі капеек
каб мог сабе я вяроўку купіць

рэшту прыладаў сабе сам дастану 
ў лесе асіну ці дзе які слуп
ці ж не пацеха пані і пану
бачыць як нейкі ўскалышацца труп

глянеш і воку аж робіцца міла
жыў вось людзіна і шчасця дарос
братняе сэрцайка штось ды зрабіла
хоць і не так мо як баіў хрыстос

