я помню з сінькаю каробку
ў кааперацыі старой
асцерагайцеся падробкі 
было напісана на ёй

языкачосаў безадказных
было у нас калісьці шмат
для іх усё бывала ясна
паводле догмаў і цытат

я помню вас сухіх і хмурных
з мясцінаў розных і гадоў
многаступеньчатыя дурні
і дэмагогі ўсіх сартоў

было адно зярнятка праўды
на сноп развесістай хлусні
абы плацілі грошы спраўна 
не шкадавалі траскатні

а сёння сёння памаўчыце
нам трэба жыць і працаваць
ура так гучна не крычыце
калі кладуцца дзеці спаць

у час жыццёвай пераробкі
і ўзлёту
змоўкніце зусім
асцерагайцеся падробкі
і верце партыі не ім

адкінем прэч мы слоўны грукат
цяпер  аб музыцы ігры
люблю вас чарадзеі гукаў
рахманінаў шапэн і грыг

ды часта мы ў далоні плешчам
не тым не тым
кантата хор
палёт высокі быў абвешчан
а слухачоў бяруць на змор

пісаў паэт з вядомым імем
і праўда быццам а схлусіў
з нас кожны песню аб радзіме
ў душы пад кулямі насіў

ірве мелодыю на часткі
клыкамі белымі раяль
і сум як шэры дождж зашастаў
і падрабнела раптам даль

о кампазітарская копаць
пустой рыторыкі настой
тых пышных слоў і гукаў хопіць
халтуршчыкам гадоў на сто

хай лепей вальс гучыць на сопках
там ёсць жывое пачуццё
асцерагайцеся падробкі
ва ўсім усюды ўсё жыццё

