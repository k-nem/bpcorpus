вось і прыйшоў ты дадому салдат
у гімнасцёрцы сваёй парудзелай
рады і маці і сёстры і брат
рады суседзі з радні парадзелай

хто пасталеў
хто дачасна сівы
горкія слёзы ў суседак ліюцца
пашанцавала
вярнуўся з вайны
нашым ніколі з вайны не вярнуцца

поўныя шклянкі гарэлкі і слёз
плачу хоць плакаць салдату і нельга
мала багацця з вайны я прынёс
свой рэчмяшок чамадан ды шынельку

мой кацялок што з вайны прывалок
выклікаў зайздрасць малых як належа
мне не шкада
і пайшоў кацялок
дзецям варыць іх няхітрую ежу

пераадзеўся ў цывільнае я
хоць і завязваў гальштук няўмела
і не адна гімнасцёрка мая
нейчыя плечы хоць трохі сагрэла

можа не варта сябры ўспамінаць
тыя гады
а скажыце дарэчы
як ухітрыліся вы захаваць
вашы старыя салдацкія рэчы

