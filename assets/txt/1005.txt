белыя валокны
сцелюцца над долам
не спяваюць птушкі
сціхнуў лесу шолам

сцелюцца валокны
тчэцца павуціна 
блізка блізка восень
смутная часіна

зажурыцца неба
схованае ў хмары
i агорнуць сэрца
нейкі жаль і мары

замірае лета
заціхаюць далі
сірацее рэчка
халадзеюць хвалі

стомленасць знямеласць
тояць думку боры
шш што то за гукі
чуюцца ў прасторы

жаласнапрыгожа
льюцца ў небе гукі
слухаюць лясы іх
луг балота лукі
у бязмежным небе
роўненькім шнурочкам
жураўлі на вырай
мкнуцца над лясочкам

меншыцца шнурочак
у паднеб’і тае
вось ледзьледзь чарнее
міг  і прападае

i стаіш ты смутны
доўга пазіраеш
як бы нешта страціў
а што  сам не знаеш

так у час расстання
з тым хто сэрцу любы
адчуваеш смутак
цяжкай стратызгубы

i глядзіш маўкліва
на дарожку тую
што нясе ўдалечу
душу дарагую

