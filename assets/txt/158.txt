ляж прытуліся да зямлі
паслухай шчыра што гавора
табе сям’і і ўсёй радні
калі запаліць неба зоры

пачуеш дзіўную аповесць
мінуўшай славы і жыцця
аб чым згубіў ты ўжо даўно весць
блукаючыся без пуцця

пачуеш як шмат лет таму
тваё было тут панаванне
паслушна голасу твайму
цябе не кратала скаранне

і запытаецца зямліца
тваёй душы і тваіх дум
чаго ты блукаеш начніцай
чаму свой край аддаў на глум

стань нахіліся над ракой
ў плакучы ўгледзься пералівы
ў іх адаб’ецца воклік твой
і ўбачыш незабыты дзівы

як там русалкі  твае дзеці 
днём аддыхаюць у жальбе
каб ночкай блудзячы па свеце
шукаці долі для цябе

ад хваль што шэпчуцца так міла
ты дойдзеш праўданькі усёй
што рэчкі  гэта зямлі жылы
вада ў іх  кроў зямлі тваёй

і запытаецца вадзіца
як не пытаў ніхто ў жыццю
чаму яе п’е чужаніца
яе кроў родную тваю

ідзі у лес што стаў кругом
тваіх нязмерных ніў на стражы
што толькі думаў аб адном
але паслухай што лес кажа

я бараніў твой дух ад плесні
аб думы шчыра твае дбаў
і паўтараю водклік песняў
што прадзед з ветрамі складаў

а ты змарнелы чалавек
нікчэмны пасынак былога
сваю пушчаеш песню ў здзек
чужою славіш нават бога

прывучан кланяцца ўніжацца
паганіш скарб свой дарагі
і знаеш толькі там смяяцца
дзе кроўю плакаў бы другі

ідзі на ўзгор на камень сядзь
што пашчапаў пярун на часці
глядзіся ў зоры што мігцяць
на небе ў радасці і ў шчасці

яны агністымі іскрамі
ў душы распаляцца як сталь
бо неба сочыць за людзямі
зямлі пільнуе яго даль

зямлю ў сваёй адвечнай казцы
трымае без граніц і мер
калісь і ты ў яго быў ласцы 
меў з неба долю а цяпер

цяпер яно сваймі слязамі
з табою плача над табой
шле буры громы з перунамі
каб сон збудзіць магільны твой

