што крук круку не выдзюбае вока
то ведама даўно і ведама далёка
і гдзе крапчэйшыя дзяруцца
дык слабшыя няхай жа не суюцца
бо ўжо чубы напэўна што парвуць
калі яны адзін другога не паймуць

з двух мястэчкаў два падвозцы
двух жыдоў вязлі напроці
спаткаліся ж на вузенькай дарожцы
і ні адзін не уступае па ахвоце
той кажа парха ты вязеш дарогу дай
а той крычыць ты пана мне не лай
бо я твайго і біць гатоў
і біч смалёны тут завёў
а той у рукі ды бічышча
і замахалі так аж свішча
жыдкі у просьбу каб гадзіцца
куды табе  ні прыступіцца
так б'юць аж кроў цячэ жыдам
ты б'еш майго а я твайму аддам
і можа б так насмерць пабілі
дык хітра ж і жыдкі зрабілі
той перасеў таму на воз а той туды
і так запхалі абодва без бяды
і мужыкам так стала бліжэй дому
і крыўды ніякай нікому
пазналіся жыдкі пагергаталі
дык мужыкі і біцца перасталі
          а што каб так і мы зрабілі
          а можа бы і нас не білі

