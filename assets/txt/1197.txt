пад белай страхою стаіўся пасёлак
прымоўклі навокал лясы
мільёны мільярды халодных вясёлак
убралі снягоў абрусы

i колькі тут ясных бліскучых іскрынак
на снезе марозным сухім
як ціха як соладак тут адпачынак
між лесу ў пасёлку глухім

мы так разважалі і так успрымалі
спакой неабыклы і глуш
i неслі далёка нявідныя хвалі
суладнасць і згоду дзвюх душ

за днямі дні пойдуць звычайнай дарогай
нібы несупынны струмень
мой дружа нам радаснай песняй з былога
у памяці ўстане той дзень

