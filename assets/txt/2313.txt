бальшаком на край зямлі і неба
я ўсю ночку цёмную ішоў
даганяў і абганяў дзе трэба
з лубкамі і сітамі дзядзькоў

                     

ёсць на свеце роднае мястэчка
там штогод бываюць кірмашы
міма школы меленькая рэчка
без мяне адна плыве ў цішы

мне дакор яе далёкі звонкі
у забытым чуецца трысці
заўтра кірмашовы дзень
у жонкі
на дзень адпрасіўся
 адпусці

у сяброў па школе даўні звычай 
на кірмаш сысціся
пагуляць
і на каруселі маляўнічай
разам адкружыць хвілінак пяць

кожны мае дружбака такога
захавана ў сэрцы да якога
прыязні даўнейшай цеплыня
кірмашовы дзень
гарачыня

вось у кірмашовы б дзень выходны
з ім ці з ёй зайсці ў куток выгодны
ёсць такія на зямлі куткі 
раз у сем гадоў павіць вянкі

пачуццё былое да дзяўчынкі
нёс і я
і тут яе сустрэў
між густых аглобляў як між дрэў
я іду на аганёк касынкі

а дзяўчына лузганцы кусае
і таксама некага шукае
і ў вачах блукае неспакой
і крычу я радасна
 пастой

мы адны з ёй з нашых  больш нікога
той жа рып гармоняў бубнаў гром
тая ж з кірмашу пад гай дарога
 што ж пайшлі
 пайшлі
і мы ідзём

сем гадоў не бачыліся  раз
замуж выйшла
добра ладзіш з мужам
дзе ж ты карусель за ўсё адкружым
як усё кружылася за нас

добры дзень знаёмыя мясціны
карусель
крылатая душа
гай шумлівы гоман кірмаша
печанага хлеба водар кмінны

