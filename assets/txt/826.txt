як я молада была
бедавала многа
ад сяла і да сяла
блукала знямога

не хапала той зямлі
не хапала ежы
ні той скваркі хоць калі
ні цэлай адзежы

бацька гоніць на начлег
маці ў двор да пана
ні вясёласці ні ўцех
ад долі паганай

а сягоння во мае
і дзеці і ўнукі 
кожны ўдоваль есць і п’е
не ведаюць мукі

ці кастрычнік ці то май
гонару набралі
ім ядваб ужо давай
не хочуць паркалю

патэфоны граюць ім
радыё іграе
не было ў жыцці маім
гэтакага раю

як я молада была
бедавала многа
ад сяла і да сяла
блукала знямога

