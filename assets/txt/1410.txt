узыйдзі на гору браце
глянь ва ўсе бакі 
светла стала ў нашай хаце
а прастор які

заірдзелі ў сонцы далі
пурпурам зары
i навек папрападалі
панскія двары
зарунелі буйна нівы
зацвілі сады
поўніць гоман спеў шчаслівы
сёлы  гарады

ходзіць сіла маладая 
дол пад ёй дрыжыць
не гаруе не гадае
чалавек як жыць

вольны ўсе яму дарогі
толькі йдзі ўпярод 
не далі таго і богі
што ўзяў сам народ

паглядзі  гараць вясёлкі
сыплюць бляск з крамля
а герояў родзіць колькі
новая зямля

людзі дружбаю абняты 
шмат дзівосных змен
нам сягоння стаўся братам
таджык і туркмен

i ідзе гасцінна ў дзверы
ў чум кішлак аул
к нам шаўчэнка руставелі
пушкін і джамбул

у еднанні дружбе згодзе
нацый і плямён 
ўсе мы ў адным паходзе
наш адзін закон

у еднанні гэтым  сіла
наша моц святло
рух няспынны быстракрылы
ворагу назло

не пазнаць зямлі сягоння
глыб яе і шыр
сам адзначыў у законе
мудры правадыр
сам ён геній ясназоры
даў ёй ход размах
i праз нетры пушчы моры
нам праводзіць шлях

