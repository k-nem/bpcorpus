будуйце майстрове будуйце хутчэй
вы гэтую новую хатку
цярпліва кладзеце фундамент мацней
хоць цяжка бывае спачатку

аднак не сумуйце і ўсе грамадой
пры песні зычлівай вясёлай
майструйце паважна сцяну за сцяной
ўзнімайце іх вышай ўсё вышай ад долу

сукі крывізну абсякайце нашчэнт
хай шчыльна майструецца кладка
і моцнаю будзе як моцны цэмент
нам гэтая новая хатка

а ў хатцы у новай так люба пажыць
у вокны яе паглядзецца
святло што ад сонца ў яе забяжыць
утомленым сэрцам нап’ецца

і соладам хмельным пяройдзе нутром
ажыўшая маразагадка
будуйце майстрове сцяну за сцяной 
будуйце вы новую хатку

фундаменту ў меру прарыты равы
на камені ляжа падруба
глядзеце на вытвар што строіце вы
дзівуйцеся толькі як люба

за дзень за другі і чатыры акны
бадай ужо будуць гатовы
і толькі рабеце каб шырай яны
раздаты былі пры аснове

каб новая хатка вясельшай была
каб променю буйныя шматы
жывільнага сонца святога цяпла
ліліся жароламі ў хату

ды кроквы майстрове ўздымайце вышэй
дугою загнутаю строма
каб кроплі сцякалі навальных дажджэй
ў страсе не псавалі б саломы

гэй праўда майстрове павінны вы знаць
будову ў канец ад пачатку
не раз ужо вам давялося стаўляць
хлявы і гуменцы ды хаткі

будуйце ж па знанню будуйце майстры
паважна стварайце старэнна
ўстаючы к рабоце ад ранняй пары
і працу канчаючы к цемні

вытворчай рабоце так многа падзяк
павагі так многа для працы
не кідайце ж пэнту вытворчага так 
энергіі вашай не трацьце

хто ў хатку ўбярэцца і будзе ў ёй жыць
гадкі каратаць папарадку
не будзе магчы той майстры вас забыць
і шчырае дзякуй вам скажа за хатку

