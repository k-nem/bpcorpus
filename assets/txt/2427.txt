мы вельмі любім слова малады
а паглядзіш  і маладым пад сорак
гады гады а што такой бяды
для ўсіх нас хопіць працы сонца зорак

вам тэмы для раманаў і паэм
дае не заіграная пласцінка
жыццё само
да інтэгральных схем
прыпайваюць дзяўчаты залацінкі

а ім цяжэй чым бабцы ля дзяжы
хай не кране дзяўчатак гэтых немач
вам сэрцы іх чытаць і чарцяжы
а мне сваё
я ў інтэгралах невуч

чыя дарога лепш мая твая
мы не спрачаемся
жывём у добрай згодзе
але ў адным табе зайздрошчу я
часцей ты па лясных дарогах ходзіш

мне поўнач наша ўсёй зямлі мілей
там некалі на валунах замшэлых
як чэрці ў павуцінні і смале
мы слухалі куванне птушкі шэрай

там пад бягомлем дзіўныя бары
гасцінец пад бярозаваю вартай
там і цяпер жывуць мае сябры
не заязджаў да іх я даўнавата

і ўсё цяжэй мне выкупіць віну
калі не можаш лепей не кляніся
паедзеш зноў па вершы на дзвіну 
маёй зямлі юнацкай пакланіся

