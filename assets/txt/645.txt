гэй родныя песні вы ў суме і ў горы
ці ночка пануе ці сівер дзьме зімны
для роднай зямелькі вы  светлыя зоры
для роднага краю вы  райскія гімны

у вас адаб’ецца нядоля і доля
ўздыханні што ходзяць з сахою з сякерай
і холад і голад няволя і воля
і ў будучнасць ясну надзея і вера

на свеце на белым і праўдай і чэсцяй
гандлююць збываюць за фальш і няславу
вы ж песні і светам маглі бы затрэсці
паклікаць к змаганню за добрую справу

на рукі людскія наложаць аковы
край стопчуць заграбяць чужыя народы
у песнях жа родны край родныя словы
жылі і жывуць і жыць будуць заўсёды

гэй песні гэй звон беларусі загнанай
зайграйце пацехай на родным загоне
што ўжо няма болей няволі кайданаў
і людзі не стогнуць як стогнуць сягоння

