на плач мяне забірае
на ціхі плач
страшэнны плач
без сілы
стаю на распуцці
у пушчы бяскрэснай
счарнелай жалобнай
замёрлай
без крышкі надзеі
спаткаці жывое
хоць сэрца маё поўна
вялікім жаданнем
не быці адному
кахаць што ёсць годна
кахання людскога
хоць думкі вялікі
ўсялякіх пытанняў
а часта і адказу
вінуцца нясуцца
быц нейкія хмары
што цёплым дажджом
не могуць праліцца
на чорную землю
так мыслі адказам
ясным не могуць
сказацца 
на страшны пытанні
жыццёвы

і моўчкі стаю я
на жыцця распуцці
ўсяго бездарожжы
без сэрца кахання
без дум адказання
без сілы жыццёвай
без ўсякае сілы
і б’ецца напрасна
ў грудзях маіх сэрца
і рвуцца так думы
і гасне душа
бо нават не маю
я гэнай пацехі
каб ў сенкі ці жары
духоўны 
хацення пытання
каб высказаць словам
і кінуць ў твар людзям
страшэнныя праўдай
магучыя словы
усцяж стаю моўчкі
у сабе я тамлюся
і чую што робіцца
здзек мне вялікі
вялікая крыўда
а я ўсё ж без сілы
стаю чую болей
ды болей на плач
мяне забірае
на ціхі страшэнны
на плач безгалосны
на плач бясслёзны

