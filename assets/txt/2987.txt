на вяршынях сумна сосны
зашумелі ціха
невясёлыя іх вёсны
бо наўкола ліха

бо наўкола пні магілы
гора і няволя
вецер нішчыць рэшту сілы
рвуцца буры з поля

і шумяць нібы сіроты
нібы рэкі ў горах
бо не ведаюць хто потым
попел іх прыгорне

што расціме на вяршынях
калі іх не будзе
зашумелі сіраціны
слёзы ў сумным гудзе

як калісьці падрасталі
вольным было поле
а каменне не сціскала
каранёў няволяй

іх дубы абаранялі
кожны  нібы волат
грабы вежамі стаялі
людна было ўкола

ўсё злягло зіма гарцуе
на спусцелым полі
шуму іх ніхто не чуе
плачуць сосны з болю

хай жа сосны з болю млеюць
сэрцы ўзрушаць людзям
бо хто плач іх зразумее
мёртвых той абудзіць

плачце родныя няўцешна
плачце на ўсе грудзі
мо абудзіце памершых
і радасней будзе

