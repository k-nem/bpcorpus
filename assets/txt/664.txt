люблю я могілкі з каплічкай
прыселле насыпаў і пліт
дзе крыж і страшыць і галубіць
слязой дзе кожан дол абмыт

сваё дзе радаўніца свята
спяшыць у год абходзіць раз
сялян склікаючы сямейку
спраўляе з светам тым папас

жывыя душ успамінаюць
сваёй успанае радні
над імі жаляцца галінкі
нясуць былыя думцы дні

агул жыцця ўсяго абыймеш
друзы пагод і непагод
зямлю і неба ў рукі возьмеш
і ў гэты край зляціць паглёд

і як жа міл дзірванчык цішы
спакою дзіўнага узгор
дзе не чапіў сялянства пушчы
навейшай мудрасці тапор

