скончан дзень за стол паселі 
дужая сямейка
незайздросная патрава
бульба ды куцейка

павячэраўшы мужчыны
люлькі закурылі
i аб справах аб сялянскіх
ўсе загаварылі

даў вясну бог а з вясною
праца надыходзіць
гэта праца іх галовам
думак шмат наводзіць

поля мала ды і тое
хоць бы ў адным месцы
а то  дзе яно за светам
гною не падвезці

не ўзараць у сваю пору
так і прападае
а пасееш  няма толку
што ж зямля пустая

 я казаў бы пачынае
дзед абросшы мохам
картаплянішча  ад лесу
высеяць гарохам

 ну але і я так думаў
i там больш зацішку
падтрымаў старога дзеда
сын жанаты грышка
 а  асінкі  ад дарогі
трэба заскародзіць
як патрапіш пад пагоду
можа грэчка ўродзіць

 ну якая ўжо там грэчка 
брат малодшы кажа
ветрам выдзьме не паспеўшы
ўся на пні паляжа

 хоць мякіна  свінням будзе
подсціл корм каровам
на хвілінку гоман сціхнуў
думаюць галовы

 а для льну пакінуць можа
голас гаспадыні
два загончыкі ў  навозах
або пры лагчыне

 для льну месца там падобна
толькі трэба гною
 ну а з пусткаю што будзе
сеяць ярыною

ці ў папар на лета пусцім 
грышкаў брат пытае
пэўна ж так хай у папары
лета пагуляе

зацягнулася далёка
гэта іх гаворка
i як розум ні павернеш
ўсюды выйдзе спорка

там пясок і камяніца 
кепска для ячменя
на адну кальвінку збожжа
зелля больш як жменя

там занізка дождж размые
i зямля сцаглее
там высока сонца спаліць
без пары саспее
а дзе б можна што пасеяць
на якім загоне
дык там куры падрасуюць
паталочаць коні

эх вясенька галадненька
каб ты толькі знала
колькі думак селяніну
нанесла нагнала

