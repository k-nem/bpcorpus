чарохкарабах чарохкарабах
паазербайджанску цягнік гаворыць
заваконны вецер б’е па губах
вітаюць нас белымі шапкамі горы

люблю я вяршыняў магутны натоўп
якая ў іх годнасць і веліч
а што там за імі
грымотны паток
ці сонна сады ружавеюць

я чую ўжо мора прыглушаны звон
а вунь і яно  навальнічнаю хмараю
і логіка шумна ляціць пад адхон
дзе тут балкарыя
дзе балгарыя

у горных рэспублік  арліны маштаб
калі яшчэ мора ды сонца
якой бы краіна малой ні была б 
прасторы яе бясконцыя
зачараваны бадзяюся я
па вуліцах душных сухумі
выходжу да мора гляджу на маяк
у нейкай трывозе і суме

патокі сонца лагодна журчаць
а колькі прыгожых дзяўчат
духмяных нібы мацыёла
ад сонечнага мацыёну

прыезджыя гейшы тут п’юць айгешат
а я цынандалі заказваю
відаць то не гейшы яны не грашаць
яны захварэлі каўказам

і мне ж дастаткова твайго кіўка 
я плюну на ўсе насмешкі
і зноў памчуся на сіні каўказ
у пошуках згубленай сцежкі

