ёсць чалавечкіневідзімкі 
нашто ім нейкі самапал
яны з бясшумнай ананімкі
цаляюць так каб напавал

сапхаўшы ў мех класічнай формы
грахі што сам з сябе саскроб
распіша чыста бездакорна
хутчэй санет а не паклёп

радочак вышукае ў творах
і ўчэпіцца не так гучыць
а за мяжой аблезлы вораг
ад здавальнення загурчыць

той што ні дай нясе на продаж
гатоў крычаць на сто ганей 
маўляў у іх расце нязгода
раўне а потым і рване

і хмыліць губы невідзімка
ён  што ён папярэдзіў свет
і зноў бярэцца без затрымкі
за свой бясшумны пісталет

пакуль адвеюць з тых санетаў
няпраўду зайздрасць фальш заган
ён ходзіць ясны ходзіць светлы 
здабыў маральны чыстаган

калі ж дзе ступіць неахайна
сам падстаўляе касмылі
даруем знае
пільнасць дбайнасць
з парадку дзён не адбылі

як ён прабіўся неданосак
такія кажуць мастакі
падзараблялі на даносах
зпад бенкендорфавай рукі

заблытан след схавана імя
ужо мінуўся той папас
як пад імёнамі сваімі
хапалі нас не за абцас

вайна сягнулі не пад кулі
а дзе цішэй за частакол
рабілі так каб іх прымкнулі
ды не трымаць жа пад замком

цяпер шануюцца на пару
пякуць без прозвішчаў лісты
на вуха пішуць мемуары 
чаго не выслухаеш ты

ці гэта каецца ураднік
жандар што жылы рваў з людзей
ці тхор вяшчае з курасадні
як плакаў душачы курэй

гавораць пішуць
божа мілы
каму пісаць вучыць каго
вазьмі ты іх калі пад сілу
у рай усіх да аднаго

мая цярплівая эпоха
усім адкрыты цёплы край
не вымагаю каб усохла
чыя рука  так не карай
ну паківай ушчунь патроху
а вось паперу  прыхавай

