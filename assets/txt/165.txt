быў гэта толькі сумны сон
душы расплаканай маей
што сярод бледных будных дзён
я свята меў глядзеў святлей

быў гэта толькі сумны сон
што у вачах яе скрозь смех
чытаў святы сабе закон
кахання шчырага і ўцех

быў гэта толькі сумны сон
што вось інакшая яна
і пойме болю майго стогн
зірне ў душу маю да дна

быў гэта толькі сумны сон
што развяду я з ёй бяду
што пад яе напеваў звон
лягчэй к магіле дабрыду

ўсё для мяне быў гэта сон
хтось іншы яву меў ў жыцці
ён ёй і мне стварыў прыгон
а сам сышоў каб не прыйсці

