чагось мне маркотна на плач забірае
мусіць душа чуе якоесьці гора
ці штосьці зрабілась што хто яго знае
ці град жыта выб'е ці згіне абора
ці ураднік загнявіцца пагоне падводу
ці знайдуць у лесе крадзену калоду
ці сын умрэ што маскалём служыць
ці той у мэрыку падаўся ды тужыць
от так цяжка здаецца каб грэху не баяўся б
ці ў пятлю палез бы ці ў ваду схаваўся б
летась мне было так  і валы прапалі
свінні бульбу з'елі гарод пакапалі
нябожчыца матка чыста захварэла
і дзядзькава хата з каміном згарэла
сукна не звалілі  хадзіў без сярмягі
а тут і без хлеба прападаў ад смагі
хоць бы прандзэй стала што ўжо стацца мусе
каб так не цягнула за сэрца як ліна*
бедаваць не перша я і не баюся
няхай усё згіне дык душа ж не гліна
тагды б ужо ведаў як і ратавацца
ці там ад няшчасця ці з людской напасці
ці сядзець у хаце ці куды падацца
ці злажыўшы рукі навекі прапасці

ды што ж мне такога чаго мне журыцца
у мяне не будзе  знайдуць людзі хлеба
на бяду мне плюнуць богу памаліцца
да слушнага часу дажыву як трэба
вун стаіць бярозка тут ля самай хаткі
косы папусціла плача кажуць людзе
а мне так здаецца што ёй анігадкі
што было  не помне не ўзнае што будзе
а можа ж і помне як то я калісьці
быўшы малым хлопцам лазіў калыхаўся
яна была гібка болей было лісці
і я дзісь не мог бы як тагды спінаўся
чаго ж мне маркотна ты ж скажы бярозка
маўчыш як нямая і сама смутная
мусіцьтакі праўда  гэта яе слёзка
што кажуць другія  капля расяная
мне жаль і бярозкі чаго ж яна плача
калі ужо долі не пераінача
не тужы бярозка свет з намі не згіне
вецер як павее шышачкі раскіне
хоць бы ты засохла  вырасце вас болей
перастанем плакаць мы над сваёй доляй
якось яно будзе дажывём да дошкі
хоць лепей хоць горай абы не так трошкі
шышачкі раскіне як параскідала
маіх шэсць сыночкаў  здаецца ці мала
усе разышліся  адзін у наборы*
адзін пайшоў прочкі за чорныя моры
адзін за дунаем саўсім асядліўся
адзін у сібіры  з старшынёй пабіўся
пяты на пісарстве гдзесь у патарбурку
кінулі у хаце вот крывога юрку
ну ды ранапозна тыкі мне здаецца
кожны занудзіцца да дому прыб'ецца
паглядзець як людзі ў бядзе сабе радзяць
абсядуцца ў дому і лад заправадзяць

