меў нейкі селянін мізэрнага каня 
з сабаку можа так мо з добрае шчаня
малому веліччу быць хочацца заўсёды
у мацерыпрыроды
такі спрадвеку ўжо закон
так вось і гэты конь
яно не ганьба хоць  сабе дабра жадаць
але ў каня ўжо як відаць
жаданне ў манію вялічча перайшло
і стаў ён скардзіцца на ўсё сяло
і ігага і ігого 
хамут нібы не да яго
 я сам іржэ такі каніска
а вось хамут дык жарабячы блізка 
не засупоніўшы і то ён нават цесны
ні ўлезці мне ў яго ні вылезці  хоць трэсні
у горад селянін прыехаў на кірмаш
і вось убачыў тут асілак наш
што грузныя ламавікі
пудоў па сто вязуць мукі
 ну вось цяпер ці бачыш ты
пытае ён гаспадара
якія ў коней хамуты
табе б купіць даўно пара
хоць трошкі большы для мяне
і я б за іх цягнуў тады ўдвайне
не сто пудоў а цэлых дзвесце
тут каб каню свайму давесці
што гэта глупства і мана
каб выгнаць зноў жа наравы
з дурной канёвай галавы
той гаспадар і просіць фурмана
каб ён у воз вялікі свой запрог яго каняку
фурман гатоў за пэўную падзяку
асілак наш ужо ў вялікім хамуце
ахвоты той хамут хоць шмат яму паддаў
але тут здарыўся скандал
пралезлі праз хамут канёвы персі й ногі
і затрымаўся ён аж ледзь на жываце
а тут яшчэ пракляты воз
і з месца не скрануць  як да зямлі прырос
і просіць у бядзе наш дурань дапамогі
з тае пары другога хамута
не патрабуе конь ніколі
свайго яму якраз даволі
хамут стаў  проста любата

мне часта крыкуны мільгаюць у вачах 
да славы прагныя ды вузкія ў плячах

