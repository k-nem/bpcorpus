як вецер як птушка дзе сонца дзе зоры
так рвецца нясецца ўдаль думка мая
абыймецца з небам пакоціцца ў мора
у вялікае мора людскога жыцця

і ўдарыцца ў сэрца так смутна балесне
як лісцем віхура так ім скалыхне
так ім закалоціць аж выклікне песню
ўжо з песняй ляціць зноў да зор к вышыне

запеўшы пахвалай нязведанай далі
к вядомай павернецца долі людской
адсвеціцца ў слёзах як свечка ў крышталі
ды ў свет зноў за сонцам за новай зарой

на небе свабода святло і прыволле
а думцы замала няма там людзей
людзей на зямельцы спаткае даволі
дык сонца і воля не свецяць тут ей

і так безупынку то к небу  дзе зоры
нясецца як птушка ўдаль думка мая
то скоціцца ў мора ў вялікае мора
людскога забытага шчасцем жыцця

