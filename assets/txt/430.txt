гэй ты гэй беларусь маладая старонка
што гібела сталецці ў бяспуцці ў пацёмках
гэй скажы скуль цяперашня слава твая
гэй ты гэй беларусь маладая мая

не з вясёласці яснай не з ясных палацаў
а з канаючай крыўды ў пахіленай хатцы
вызываная праўдай таптанай жывой
я ўзышла расцвіла непагаслай зарой

дарма хэўры чужынцаў мяне застаўляюць
пакланяціся ім прадаюць і купляюць
і апекай сваёй зневажаюць мяне
з сваім людам не дамся ў сваёй старане

ні насмешак ні постраху ворагаў сільных
не пужаюся й песень панурых магільных
свету цэламу лжывыя вочы пратру
што ўладарка я тут не ўмярла і не ўмру

гартавана слязьмі і крывёю народа
разаб’юцца цяпер аба мне ўсе нягоды
і дзе ўпадак быў мой стане думна сын мой
повен волі і славы нязломнай ступой

я святла іскры ў думках бяздольных засею
аднаўлю сэрцы іхныя гартам надзеяй
пакажу ім жыцця іх праўдзіву зару
па развалінах нову ўсябытнасць ствару

і ад краю да краю ўсё далей і далей
моц мая разальецца нязможанай хваляй
песняры аба мне будуць песні складаць
народ будзе іх пець і мяне праслаўляць

грамадзянская згода супольнасць загосце
аж усцешацца прадзедаў цені і косці
слоў унука не зглушыць ніякі прымус
што ён роднай зямлі верны сын беларус

гэй ты гэй беларусь маладая старонка
уставай жа ўставай з паніжэння з пацёмкаў
хай жа будзе нязможана ўлада твая
гэй ты гэй беларусь маладая мая

