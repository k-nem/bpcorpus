культуру хамства і далара
князёў і біскупаў палацы
ад скандынаваў да сахары
зруйнуеш дыктатура працы

свет рабаўласнікаў і турмаў
свет багахвальства спекуляцый
маланкай дызеляў віхурнай
падпаліш дыктатура працы

насельнікаў зямлі вячыстай
што звыкліся ў крыві купацца
сярпом і молатам агністым
зраўнуеш дыктатура працы

закон і права ў долі роўнай
для ўсіх народаў для ўсіх нацый
рукой жалезнай непакорнай
напішаш дыктатура працы

жыццё без цемры і цярпення
а ў ясным сонцы як у байцы
для ўсіх вякоў і пакаленняў
збудуеш дыктатура працы

