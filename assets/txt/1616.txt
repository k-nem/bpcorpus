лагодны вечар ціхі вераснёвы
кучомкі хвой замлелі ў цішыні
і мой дубок не зрушыцца ніні
i я маўчу ніжу на слова словы

адзін я тут а горад смуглы ніцы
у цемрадзі схаваў журбу руін
i толькі выплыве на міг адзін 
не дом  шкілет пры ўзлёце бліскавіцы

далёка дзесь на цёмным небасхіле
пабліскваюць маланкі разпараз
нібы не верасень а жнівеньскі той час
калі цяплынь у поўнай яшчэ сіле

хоць можа верасень аплаціць золкасць лета
i дні яго што мыліся ў дажджы
i раптам  журавы крычаць дабра не жджы
не час цяплу і песня яго спета
i чую ў крыку тым я праўду і дакоры
што год прайшоў і блізка час зімы
а працы шмат ці шмат жа ўспелі мы
каб раны залячыць і сцішыць наша гора

турботных рук патрэбна многа ўсюды
каб зняць праклятае кляймо вайны
вышэй узлёт раскутых сіл буйны
народгерой тварыць ты можаш цуды

праз цёплы мрок у вечар вераснёвы
дзе свецяцца прыветныя агні
паказваюць свой твар мне заўтрашнія дні
i родны край збудованы нанова

