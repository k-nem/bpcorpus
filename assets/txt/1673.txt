на краю сяла глухога
паміж ліп разложных
прытуліўся дом убога
як жабрак набожны

пахілілася гарожа
ў дзірах дах зіяе
непрытульна непрыгожа
школка выглядае

насцеж зяўраюць вароты
чуць ліпяць і дзверцы
дзве бярозкі як сіроты
гінуць ў паняверцы

ціха ночка нічагутка
навакол не дрогне
хіба толькі дах ціхутка
як стары застогне

вёска спіць  пара глухая
позняя часіна
не спіць толькі маладая
у школцы дзяўчына

свеціць лямпа перад ёю
ціха бы ў магіле
многа працы ёй з дзятвою
каб разняць ім крылле
каб разблытаць з павуціны
разумок дзіцячы
ды не страшны для дзяўчыны
трудныя задачы

хоць над ёю цьма глухая
i вісіць абухам
ды дзяўчына маладая
не падае духам

вучыць дзетак з дня ў дзянёчак
кніжкі ім чытае
раскатурхаць разумочак
дзеткам памагае

рада радасцю дзяцінай
смутна іх бядою
не нацешацца дзяўчынай
дзеткі маладою

так у цяжкай тэй рабоце
траціць дні дзявочы
каб галоце і бядоце
цьму рассеяць ночы

сцішна ў вёсцы думкасмута
часта душу томіць
i часамі боль злолюта
ў сэрцы загамоніць

i агорне журба нейка
няміла нічога
i  не  знойдзеш  чалавека
чулага жывога

поп і пісар  чужаніцы
іх свая дарога
рвуць як могуць ад дурніцы
мужыка сляпога

цяжка беднай ёй часамі
власти  насядаюць
поп і земскі з пісарамі
скрыва паглядаюць
на дзявочыя старанні
на яе работу
толькі ж вера ў сілу знання
ёй дае ахвоты

цёмна ў вёсцы беспрасветна
цяжка цяжка школе
ды праз школу непрыкметна
прыйдзе шчасцеволя

не загінуць край і людзі
пасынкі народу
калі ў краі гэтым будзе
ззяць прамень свабоды

