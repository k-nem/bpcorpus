што я мужык усе тут знаюць
і як ёсць гэты свет вялік
з мяне смяюцца пагарджаюць
бо я мужык дурны мужык

чытаць пісаць я не умею
не ходзіць гладка мой язык
бо толькі вечна ару сею
бо я мужык дурны мужык

бо з працы хлеб свой здабываю
бо зношу лаянку і крык
і свята рэдка калі знаю
бо я мужык дурны мужык

галеюць дзеці  век без хлеба
падзёрты жончын чаравік
не маю грошы на патрэбу
бо я мужык дурны мужык

заліты потам горкім вочы
ці я малы ці я старык
працую як той вол рабочы
бо я мужык дурны мужык

як хвор ды бедзен  сам бяруся
лячыць сябе я чараўнік
бо я без доктара лячуся
бо я мужык дурны мужык

што голы я павінен згінуць
як той у лесе чашчавік
і як сабака свет пакінуць
бо я мужык дурны мужык

але хоць колькі жыць тут буду
як будзе век тут мой вялік
ніколі браткі не забуду
што чалавек я хоць мужык

і кожны хто мяне спытае
пачуе толькі адзін крык
што хоць мной кожны пагарджае
я буду жыць  бо я мужык

