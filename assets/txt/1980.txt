я жыву таму што маю
веру моцную у тое
што загіне доля злая
чорнай сілаю якая
землю вокал аблягае
бы жалезнаю рукою

я жыву таму што сэрца
спадзеў ясных не губляе
як улетку лісцяў дрэўцы
і ў надзеях бы праз дзверцы
наглядае спацар смерці
што нядолю скрозь знішчае

я жыву таму што чую
душой чулаю адроду
тую пору хвілю тую
боганосную святую
што нясе ў свет дарагую
светазарную свабоду

я жыву таму што бачу
панаванне лепшай долі
дзе не будзе хутка плачу
за якую й я даў дачу
што адроду прыназначыў
на крывавым збройным полі
ў барацьбе за шчасце й волю

