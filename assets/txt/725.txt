цёмна сумна ў сонным полі
як скрозь сіта ймжыць імжака
воддаль прэе ў лесе лісце
як шкілет тарчаць галіны

скрыгатаюць грудзі боллю
сэрца ссе нудавужака
звод скрабе ў душы агнісце
будзіць буднія ўспаміны

еду пхнуся бітым шляхам
па балоце конь плюскоча
а ноч крадзецца паціху
сыпле чары ўлева ўправа

пхнуся ўдвойчы з жудкім жахам
злыдні зіркаюць у вочы
ах хаця б не дацца ліху
но мой косю стой канава

