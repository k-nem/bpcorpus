снег бялеецца ў вышынях
на гары на стромкай скале
кветкі квецяцца ў даліне
ў сонцы ў кветках генацвале

было люба мне ў цхалтуба
ў жыватворнай цёплай цхалі
было люба як галубіў
цябе ў думках генацвале

ты лячыла ўсмешкай мілай
твае лекі чаравалі
сны чароўныя будзіла
ты грузінка генацвале

ой паеду я далёка
сэрца сціснецца ад жалю
будзе сумна адзінока
без цябе мне генацвале

будуць сніцца скалы горы
грузіі цудоўнай далі
і адна ты з ясных зораў
сніцца будзеш генацвале

эліко маё світанне
смутна зоркі мне міргалі
суліко на адвітанне
праспявай мне генацвале

