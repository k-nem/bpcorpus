я свой радок на сэрцах важу 
таго хто будзіць сталь разцом
тае што ажыўляе пражу
на сотнях звонкіх верацён

яны заўжды вядуць да ўзлёту
я з імі слухаю зямлю
чый голас сам прыму ў істоту
каму сваім я пасаблю

не страціць крыл мая надзея
як гіне рыба без лускі
што хтось чагось не ўразумее
памкнецца мне ўпраўляць мазгі

не шкода тут а невыгода
калі вам суне цесны бот
нібы ад імені народа
той хто ніякі не народ

не здоўжыцца неразуменне
на ўсё свой час не наракай
калі і думай аб замене
дык не душы і не радка

