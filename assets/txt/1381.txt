вось мяне і пасадзілі
каб сялян не бунтаваў
мяне білі і судзілі
па участках валачылі
а цяпер сюды папаў

што ж язэпка чысць куточкі
балазе што многа цьмы
ды не думайце паночкі
што спужаўся я турмы

хоць каму а жыць тут трэба
каб астрог не пуставаў
доля выбрала язэпа 
жуй язэп скарынку хлеба
покі гурка не раскраў

жуй хоць плачуць твае вочкі 
i да слёз прывычны мы
ой не думайце паночкі
што спалохаўся турмы

праўда жыць тут не салодка
харч свінячы  лепшы стол
пухне пуза як калодка
але голад брат не цётка
ем бурду іх як той вол

што ж язэпка гора змальства
беднасць гнала да сумы
эх не радуйся начальства
не злякаўся я турмы

вось адбуду тэрмін гэты
выйду я на свет з муроў
зноў за кніжкі за газеты
вось вам плешкіэпалеты
не баюся я шнуроў

хоць навіслі густа хмары
хоць на змор мяне бяруць 
не мяне не справяць кары
толькі злосці паддадуць

