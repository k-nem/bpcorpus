хоць крышачку
хоць кропельку
пра афрыку
пра тропікі

я не лішні ў родным доме
дзень на плечы ўзвальваю
толькі мучыць
толькі томіць
б’е у сэрца хвалямі

акіян акіян
сіняя атлантыка
восем штормаў у запасе 
позняя рамантыка

усе рэкі  сваякі
і азёры  сваякі
і ўсе моры  сваякі
а ён не сваяк нікому
дбае пра мацерыкі
запасае на вякі
корму
ён любіць найбольш за ўсё 
маякі
чырвонага вока
мірганне
а дзеці яго  рыбакі маракі
ахрышчаныя ураганам
у акіяна сакратаўскі лоб
усюды даследчыя фермы
задумаўшы новы чарговы патоп
ён слухаў эйнштэйна і фермі

на сінім гарбе ён сузор’і вязе
ды часам сыходзіць з арбіты
лухту фантастычную гнеўна вярзе
мяне падбівае зрабі так

ён любіць навінкі
ухопіць за бок
падводную лодку паларысы
ды возьме на свой акіянскі зубок
і лодка ляжыць у паралюшы

ён самы славуты калекцыянер
на дне  шмат музеяў прасторных
ён самы багаты акцыянер
у справе тайфунаў і штормаў

ён можа так страшна так гнеўна рыкаць
у сотні ільвіных глотак
ён можа пяшчотна насіць на руках
прапашчую самую з лодак

у добрым настроі ён нават плыты
прапусціць ад краю да краю
ды будзьце крыху асцярожней
прытым
пляваць на сівога не раю

убачыць знаёмы плыве капітан 
на міг карабель загайдае
і гонкі дэльфінаў наладзіць
кітам
арбітрамі быць загадае

ды мае і слабасці грозны стары
прыбоямі цешыць ён афрыку
яе агнявая натура гарыць
спявае стазвоннаю арфаю

і гэты сівы уладар навальніц 
скажу па сакрэту вам шчыра
ля ног сенегалак ён падае ніц
як самы бязвольны мужчына

а хлопец прысядзе па цёплай жарстве
з дзяўчынай
і ён зараўнуе
нахмурыцца раптам
як бык узраве
і мірны заліўчык зруйнуе

сустрэліся пяць мы здаецца разоў
пражыў з ім увогуле з месяц
ды чую пульсуе пановаму кроў
на зорным салёным замесе

на нашых палях  ледзяная зіма
я ў нейкай шпакоўні зімую
заву акіян
а яго ўсё няма
і сэрца па штормах сумуе

