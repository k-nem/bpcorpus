трактар мілы трактар
сталінец мой слаўны
пахавалі гора
мы з табой нядаўна

пахавалі гора
гора ды няволю
як пайшлі з табою
па шырокім полю

сонца нам смяецца
нібы строіць жарты
месячык святляны
служыць нам за варту

а вецер гуляе
абівае росы
косы расплятае
мае русы косы

трактар мілы трактар
сталінец мой слаўны
пахавалі гора
мы з табой нядаўна

мы ідзём з табою
ў новы свет і людзі
новы шлях цярэбяць
твае мае грудзі

зложым з табой казкі
песні з табой зложым
радасці і шчасця
краіне прымножым

з табою аб’едзем
навакола света
людзі нас сустрэнуць
з вясёлым прыветам

песняй прывітаюць
каля кожнай хаты
кветкамі абсыпяць
нас з табой дзяўчаты

трактар мілы трактар
сталінец мой слаўны
пахавалі гора
мы з табой нядаўна

я цябе пакіну
на вольную волю
даляцець да сонца
мяне кліча доля

паляту я трактар
сталінец мой слаўны
дзе воблакі ходзяць
плаваюць дзе плаўна

даляту да зорак
вольная дзяўчына
стуль табе мой мілы
адну зорку скіну

і пашлю ад сонца
табе прывітанне
аб маім вялікім
да цябе каханні

трактар мілы трактар
сталінец мой слаўны
пахавалі гора
мы з табой нядаўна

з табою паедзе
стаханавец новы
гэткі ўдалы стройны
стройны светлабровы

з ім ты будзеш скарбы
здабываць з зямелькі
а ён будзе рады
як той рыцар нейкі

аба мне ён будзе
думкі думаць міла
што з табой сядзела
сны дзявочы сніла

трактар мілы трактар
сталінец мой слаўны
пахавалі гора
мы з табой нядаўна

