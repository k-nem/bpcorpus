мой браце змагайся
з нядоляй з бядою
ні крыўдзе не дайся
ні суму ў настроі
пакоры цярпенню
упарта спрачайся
да волі імкненнем
гары  разгарайся
адважна заўсюды
наперад дарогай
праз ямы праз груды
вядзі з перамогай
адкрытыя ўзрокі 
у светлыя далі
хай бляск іх далёка
разгойдае хвалі
ваяцкай адвагі
сталёвага гарту
балючыя скаргі
раздуй у пажар ты
цярпення людскога
ўскалышаш падпоры
жыццё там  дзе змога
дзе смерць  там пакора

