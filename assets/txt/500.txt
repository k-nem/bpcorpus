я веру  настане
такая часіна
і руняй савецкай
уквецяцца гоні

дзе віслы дзе сены
дзе тэмзы даліны
дзе праца людская
сягоння ў прыгоне

развеюцца ў попел
кароны і троны
стэрлінгі і франкі
дукаты далары

мікадаў прэлатаў
банкіраў баронаў
захлынуць паўстанняў
народных пажары

рабочых грамады
ў свае возьмуць рукі
заводы і фабрыкі
шахты і домны

збудуюць палацы
сабе і для ўнукаў
дзе радасць і сонца
загосцяць векпомна

калгасны стальны плуг
засыпле навекі
ў барознымагілы
паноўфеадалаў

каб сейбіт старанны
не гнуўся пад здзекам
каб сочная ніва
буйней красавала

хрыстоў магаметаў
еговаў і будаў
бажніцы капліцы
ўсіх вераў і нацый

як смецце на свеце
як тухлыя груды
змяце дыктатура
раскованай працы

а белыя жоўтыя
чорныя расы
да мовы супольнай
прачысцяць дарогу

сунімуцца бітвы
загубяцца класы
граніцы заставы
парве перамога

н’юйоркі парыжы
і вільні берліны
шанхаі варшавы
жэневы такіі

аздобяцца ў сцягі
чырвонасці дзіўнай
што ў нас зіхацяцца 
у сцягі такія

пад ленінскім сцягам
пралетарыята
паўстане рваць путы 
хто долі не ведаў

хто сохне без хлеба
хто гіне без хаты
хто корміць сваім
мазалём дармаедаў

ад мораў паўночных
да мораў паўдзённых
уздымецца песня
свабодна і думна

хай праца пануе
на вольных загонах
хай зоры іскрацца
сусветнай камуны

я веру  настане
такая часіна
і руняй савецкай
уквецяцца гоні

дзе віслы дзе сены
дзе тэмзы даліны
дзе праца людская
сягоння ў прыгоне

