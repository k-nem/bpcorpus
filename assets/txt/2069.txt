без струманту
і вошы не заб’еш 
вось лозунг баявы
за тэхніку
мінуўшчыны вашывай
а гадавалі мы іх
на сабе ж
здавалася
не знішчыць
і машынай
шпацыравалі
вошы
па целе
сядзелі
чужаеды
на карку
а мы іх кармілі
крывавіліся
пацелі
ды ўрэшце паставілі
жыццё
на карту
такую лазню наладзілі
для чужаедаў
якой яшчэ свет
ніколі
не ведаў
і пачаліся
трагедыі
ды істэрыі
у чужаедаў
расійскай імперыі
маўчала тут спогадзь
станка ды сахі
буржуя  пад ногаць
і вош  у штыхі
ад якуціі
аж да мазыршчыны
чужаедскія кодлы
панішчаны
з іх гнёздамі ўсімі
й рубцамі
дзе струмант ужыты
а дзе без прыладдзя
знішчалі старое
мы
самі
а будаваць жа новае
хто будзе
дзядзя
ну дык дружней
напінай гужы
дзядзю ў прыпражку
ды дзядзя чужы
пародзісты ён
і падкованы здорава
толькі дзядзя той
не забудзьцеся
з норавам
задам брыкаецца
перадам б’ецца
хадзі асцярожна
і спераду
й ззаду
з дзядзем
не так ужо лёгка
і спецца
рахмана глядзіць
а рыхтуе нам
здраду
у іхні хамут
кажа
я не палезу
вось чаму нам
чырвонага спеца
патрэба стварыць
да зарэзу
а то бывае
вось так
ды не рэдка
патрэбен напрыклад
чырвоны дырэктар
а ёсць напрыклад
таварыш захара
захара такі
што і д’ябал
не пара
энергіі ў хлопца
хапіла б на трох
запалам да працы
гарыць нутро
і нутро 
не падкапаешся 
рабочае
мазгамі
зноў жа
нядрэнна варочае
кандыдатура
зусім падышла б
ды вось наконт тэхнікі 
слаб
адвагаю бродзіць
кроў маладая
не страшны яму гіндэнбургі
і фошы
ды тэхнікай
толькі такою ўладае
з якою
не знішчыш і вошы
такую ў нас
і ўжыць цяпер недзе ж
да камунізма ж на ёй
тым больш
не даедзеш

каб зноў не нашкодзіў
з прампартыі гад
і ўсялякія іншыя
гадзяняты і гады
каб нам
папацёмку не йсці
наўгад
у новы паход
мы рыхтуем брыгады
за кадры
за нашы
за тэхніку ўдарна
за новыя веды
старому на злом ісці
каб
ад аддзялькома
і да камандарма
у нашай
сацыялістычнай
прамысловасці
быў маналітны
моцны
камсклад
сацыялізму адданы
шчыра
цвёрды заўсёды
як скала
і падкаваны
на ўсе чатыры

