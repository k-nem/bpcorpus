дзе звярнуся сяк і так
баюць мне ў трывозе
як мядзведзь ты спіш бядак
у сваёй бярлозе

з гэткіх баек проста смех 
рукою махаю
ці ж бы спаці было грэх
мая хата з краю

без яды адзін брат ссох
другі чахне ў латах
трэці з торбай на плячох
кляне так жа брата

я смяюся з іх усіх
рукою махаю
вот сваяцтва  ану іх
мая хата з краю

родзе шнур як там ні сей
адны недахваткі
кут нявучаных дзяцей
хлеба ўжо астаткі

думак вельмі не сушу
рукою махаю
вып’ю рэдзькай закушу
мая хата з краю

маю родну мову край
кажуць мне так людзі
толькі выпрастайся знай
а твой верх тут будзе

праўда  штось як чужняком
кожны мной піхае
ці ж адным мной эй арцём
твая хата з краю

і аб было меней магіл
а вяселляў болей
кожны рвецца з усіх сіл
к святлу славе долі

лезьце лезьце я ж пры чом
рукою махаю
добра мне і пада дном
мая хата з краю

гэткім спосабам жыцця
век свой дажываю
вось і песня мая ўся
як і ўсё ўміраю

на магілкі і крыжы
рукою махаю
далі хату  знай ляжы
але і тут з краю

