не выйшаў ты і ў гэты раз
мяне спаткаць паднесці рэчы
ля весніц толькі зноў твой вяз
крануў галінамі за плечы

ты мне не падасі рукі
глядзіш удаль зпад шкла партрэта
ці бачыш вырас сын які
скажы хоць слова для прывета

а я чакаў з усіх дарог
цябе ў сорак чацвёртым летам
калоны ні адной не мог
я прапусціць з ахапкам кветак

хацелася пачуць сынок
i крыкнуць радаснае тата
бацькоўскім быў мне кожны крок
усё ішлі ішлі салдаты

каторы раз сыходзіў снег
дамоў вярнуліся суседзі
я кожнаму насустрач бег
i чуў кароткае прыедзе

калі ў крыўдзе мне сябры
гразіліся падчас бацькамі
тады хацелася наўзрыд
заплакаць шчырымі слязамі

не плакаў я  усім на злосць
бо ў хаце быў адзін  мужчына
не йшоў ты
маці маладосць
глыбей заворвалі маршчыны

i зараз  еду я здалёк
чакаю ўсё  зайду а маці
мне кажа пазнаеш сынок
вось наша ўся сямейка ў хаце

паверыць цяжка мне таму
што больш не прыйдзеш ты дадому
а шапку я заўжды здыму
перад магілай невядомай

