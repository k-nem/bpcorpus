гэй ты людская кроў чалавечая кроў
разліваешся ты па зямліцы
ад пачатку людзей ад пачатку вякоў
ад граніцы яе да граніцы

не шкадуюць цябе неашчадна ліюць
мэрам ты і не варта нічога
па калені ў табе пасуваюцца йдуць
а куды  без адказу дарога

за дабро дзеля зла праліваюць цябе
дзеля крыўды і скрыўджанай праўды
дзеля старых багоў ў маляваным грабе
дзеля новых  нязнаных запраўды

і здаецца няхай прабягуць пралятуць
векі цэлыя братняе згоды
ані высахнеш ты будзеш чэмерам труць
кожнай радасці людскае ўсходы

разліваешся ты чалавечая кроў
безнадзейны усякія лекі
і няма на цябе лекароў знахароў
запыніць зачыніці навекі

