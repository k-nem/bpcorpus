бы ў першыя дні стварэння
цемра хаос і шал
прыбой і туман спадаюць
на труны змрочныя скал

плывеш між валоў і бачыш
як там на грані імглы
над светам і над табою
светаносна кружляюць арлы

нябачную ўбачыўшы радасць
лятуць пад нябесны шацёр
і рыжае сонца праз падзі
лавай спаўзае з гор

за ім мільёны гайдукаў
ідуць з цямноццем на бой
у зялёных ірваных адзеннях
з дзідамі за спіной

над ашаломленым змрокам
сведчаннем вечнай вясны
шумяць пераможна пад брызам
зялёныя лахманы

хлусня начной ліхаманкі
жах заімшэлых стром
ў пячоры здыхаць запаўзае
з пераламаным хрыбтом

і кроплямі вечнай вясёлкі
ажывіўшы мёртвы граніт
яр магутны з неба спускаецца
на сонечныя прамяні

бэзавы спеў сірэнаў
у поўнай сонцам вадзе
гульні вясёлых дэльфінаў
сярод вясёлых людзей

і толькі яму адзінаму
сэрца я падару
адзінаму богу ў свеце
адзінаму ў свеце цару

