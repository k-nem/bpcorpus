я стаю заварожаны шумам лясным
і гайдаюся ў рыхт па кірунку дзяроў
што схіляюцца нізка пад ветраны ўздым
да абголеных шчэ нізкарослых кустоў

праз кароны з калюк сее сонца прамень
як праз рэшата сыплецца ўніз на мяне
быццам ў душу стараецца глянуць мне дзень
поўны дыху жыцця якіх шмат на вясне

піскам рэзвым з вяршын стройных гладкіх
сасён
то адтуль то адсюль пташкі спеў падаюць
і ў музычнасць ад шуму жывую гармонь
меладыйнай струёю між дрэўцаў ліюць

дзесь здалёк  чуць даходзіць ка мне ў шуме
хвой 
горадволат ў каменным закуцці гняцця
не спыняе ўздымаць рух агромністы свой
рух людскога як мора жыцця

рэзкім свістам гудок ад заводаў наўзрэз
цераз дахі дамоў
праз уз’юшаны пыл
мчыцца роўна і проста кірункам на лес
колькі мае для лёту з прыроды ён сіл

ў гэтым гудзе яго адчуваецца штось
чаго шолам лясны не зглушае сабой
і што ў душу маю прабіваецца скрозь
ды ўздымае у ёй гардзялівы настрой

веру ў палкую творчасць працоўных людзей
для якіх покуль сонца і лес  чадны дым
у заводах але каму хутка ўжо йдзе
час другі час інакшы зусім 

такі час калі лес будзе песні гусці
а праменні вясновага сонца зіяць
каб заўсёдную весну ў ягоным жыцці
неабмежнай свабодай ўбіраць

я стаю заварожан шумлівасцю дрэў
пазіраю уверх дзе плывуць аблака
а тут душу гартуе галосны напеў
што шле чадны завод праз гудзенне гудка

