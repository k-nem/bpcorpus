я кожан год свой дзень радзінаў
прывык ў раздум’і ўспамінаць
якіх праяў якіх навінаў
на год мне новы пажадаць

а я б хацеў каб год мой новы
вярнуў мяне ў мой родны кут
на нёман светлы ў лес хваёвы
у тыя вёскі дзе наш люд

дабрэйшы ў свеце лямку цягне
не змогшы крыўды зваяваць
i лепшых дзён і волі прагне
ярэм’і тыя паскідаць

што ім чужынцы з сваякамі
уздзець маніліся даўно
i засланялі ім вякамі
ад свету белага вакно

дык дай жа мне мой год малоды
мой бацькаў вугал павітаць
а гэты край рыжабароды
у думках толькі ўспамінаць

