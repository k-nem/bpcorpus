газеце беларуская вёска

сей вольны сейбіт
сей свой палетак
а гэтак шчыра
а дбала гэтак

сонца ўлье сілу
вольным загонам
зерне абойдзе
шоўкам зялёным

вольна як вецер
на ўсю старонку
з коласам колас
пачне гамонку

вольныя жнеі
прыйдуць з сярпамі
густа засцелюць
поле снапамі

людзі з няволі
здзівяцца дзіўне
з вольнае працы
ў вольнай краіне

здзівяцца людзі
і скажуць гэтак
сей вольны сейбіт
сей свой палетак

