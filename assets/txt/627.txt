яшчэ і сонца не ўзышло
людзей на днеўны труд будзіць
тругу тругу на ўсё сяло
труба пастырская гудзіць

тругу тругу ўставай
хто жыў адзін другі
вароты адчыняй
скаціну выганяй
тругі тругі тругі

ўстае сяло на трубны гук
спяшыць к жывёліне сваей
і вот раздаўся рык і грук
кароў авечак і свіней

тругу тругу ідзі
на поле на лагі
скацінка і глядзі
той тая не бадзі
тругі тругі тругі

ідзе ўсё войска на папар
прыйшло скланіла галаву
і дружна дружна мал і стар
скубець вільготную траву

тругу тругу дзяры
травіцу зпад нагі
даждаўшыся пары
нап’ешся ты вады
тругі тругі тругі

скубець скаціна а пастыр
пасе пільнуе ад ваўка
снуе вакол удоўж і ўшыр
то цёлку злае то быка

тругу тругу з трубы
на свет шырок даўгі
мкне адгалос грубы
аж стогне лес дубы
тругі тругі тругі

і вось наеўся ды ідзе
рагаты сыты полк у хлеў
пастух за ім у грамадзе
але пастух ці сыт ці еў

тругу тругу й не сніў
пастыр  слуга слугі
свой полк карміпасі
сам после пад’ясі
тругі тругі тругі

