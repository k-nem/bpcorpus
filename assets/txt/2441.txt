наш правадыр і не ведаў
што ў беларусі бываў
што ён і ў брэсце абедаў
і ў мінску не раз начаваў

верыцца ў гэта прачула
з глыбіняў сэрца ідзе
сваімі вушамі чулі
ад самых надзейных людзей

заходні фронт ён наведаў
вядома падпольна тайком
ён ведаў пра ўсе нашы беды
стварыў не адзін рэўком

не ўздумайце людзям пярэчыць
пакрыўдзяцца на гады
хай свеціцца праўдаю вечнай
ён быў тут
і будзе заўжды

