хацела да цябе напісаці
на пялёстку ружы пахучай
але пялёстак мог згінуць
у пору буры грымучай

хацела да цябе напісаці
на скрыллі у матылёчка
але матыль умірае
як прыйдзе цёмная ночка

хацела я ліст паслаці
праз ластаўку з нашага дому
але ж яна магла даці
яго камунебудзь другому

і так дзянёчкі праходзяць
не маю яго як паслаці
а ліст такі ўжо сардэчны
хацелася напісаці

