нудна штосьці ломіць косці
ныюць жалем грудзі
на надвор’е выйду гляну
мо уцешней будзе

ўзяў апратку кінуў хатку
на сяло выходжу
тамсям лажу свата сваццю
то куму знаходжу

пад аконца дзе больш сонца
дзевачкі сышліся 
дружка ў дружку як сасонкі
пазірай  дзівіся

бровы вочкі губкі шчочкі
аж завуць к пакусе
грудзі пульхны як пампушкі
не адходзь  любуйся

ой дзяўчаткі хоць вы гладкі
быццам маляваны
не хацеў бы я папасці
ў вашыя кайданы

з вамі жарты  не з паўквартай
згінуў  толькі глянуў
будзь пры памяці цвярозы
з вамі будзеш п’яны

з сэрца ранак і жаданак
не збыць і сякерай
ці быў з вамі а ўжо гінеш
любіш вас без меры

і ахвоты да работы
не прыдбаці з вамі
ох сваю вяліку сілу
знаеце вы самі

