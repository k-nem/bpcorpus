ты гадуй сынка матуля
у пялёнкі спавівай
калышы пей люлілюлі
пей паціху баюбай

над калыскай з бегам ночак
песні роднай не жалей
каб як вырасце сыночак
верным вечна ён быў ёй

як навучыцца хадзіці
маткі мову разумець
ты вучы яго любіці
ўсё сваё ў пашане мець

бай яму даўнейшы казкі
аб бацьках сваёй зямлі
як жылі без чужой ласкі
як слугамі не былі

як на веча сход ззывалі
і тварылі свой закон
як жылі ды панавалі
покі ўпалі у палон

як жа ў розум убярэцца
твой сынок як мак у цвет
дужым стане што здаецца
павярнуў бы цэлы свет

выпраўляй яго у людзі
на дарогу блаславі
разам з крыжам дай на грудзі
роднай вузельчык зямлі

каб не даўся ў крыўду здзекам
не забыў сваіх старон
каб вярнуўся чалавекам
к роднай бацькаўшчыне ён

ды узяўся шчыра міла
сеяць шчасце гнаць бяду
стаў адважна словам сілай
за свой край і грамаду

гэта ўсё ўпаі дзіцяці
з малаком сваіх грудзей
бо іначай пойдзеш маці
жабраваць хлеб у людзей

