сталі ў рад складальнікі 
ад таго той бліжай
літару за літарай
як пацеркі ніжуць

корпусы ды цыцэры
і побач петыты
дыванамі сцелюцца
згодна ў гранкіпліты

запела ратацыя
а не без карысці 
за аркушам аркушы
сыплюцца як лісце

пераплётня аркушы
шые рэжа ўволю
спяшыць літаграфія
з вокладкай у колер

кніга у кнігарні ўжо
сядзіць на паліцы
людзі працавітыя
сходзяцца дзівіцца

а ля выдавецкае
скупаватай касы
аўтар з мінай скромнаю
чакае авансу

паплыло паводкаю
загуло як вецер
слова беларускае
па вялікім свеце

дарма не мінаюцца
працы шчырай леты
гр амада савецкая
ушануе гэта

