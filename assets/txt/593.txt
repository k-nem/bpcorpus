бор наш высокі над усе бары
двор наш багаты над усе двары
шнур наш вузенькі над усе шнуры
коціцца ўецца ў гару то з гары
гэй гэй жнейкі не драмаць
час сярпы зубіць  і жаць

дворны палетак з канца у канец
пройдзе схаваўшысь высок маладзец
шнур наш хаваецца ў гірсу ў званец
зліча калоссе найменшы хлапец
гэй гэй жнейкі не драмаць
час сярпы зубіць  і жаць

шнур і палетак мужыцкай рукой
выаран гладка засеян парой
скроплен  каб лепей рос  жудкай расой
потам мужычым крывёй і слязой
гэй гэй жнейкі не драмаць
час сярпы зубіць  і жаць

скора мы жнейкі шнурок свой дажнём
панскі палетак тады жаць пайдзём
гойна заплацяць там нам медзяком
мы на дажынкі вянок ім спляцём
гэй гэй жнейкі не драмаць
час сярпы зубіць  і жаць

водкі к дажынкам не будзе няхват
песню спяём мы ўсе пану ўпадрад
будзь нам багат панок будзь весел рад
з лета у лета будзь сыт і багат
гэй гэй жнейкі не драмаць
час сярпы зубіць  і жаць

