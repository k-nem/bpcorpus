нам памятны дваццаты год
і беларусь пад панскім гнётам
таптаў зямлю шляхецкі бот
палітую крывёй і потам

але народа вольны дух
скарыць не здолеў вораг прагны
героя смерць раджала двух
пайшлі на бой лясы і багны

таго хто гвалт і здзек тварыў
спаліў агонь народнай кары
і ветру вольнага парыў
развеяў над краінай хмары

у рукі ўласныя свой лёс
узяў народ вольналюбівы
на вогнішчах палацы ўзнёс
ператварыў балоты ў нівы

з вялікай брацкаю сям’ёй
пад сцягам леніна ён крочыў
ды раптам над яго зямлёй
згусціўся змрок фашысцкай ночы

не знаюць літасці звяры
крывёю залілі абшары
гараць і крышацца муры
хаваюць пад сабой ахвяры

ідуць закованыя ў сталь
на нас драпежнікі і каты
народ на бой рашучы ўстань
устань для помсты і расплаты

хай партызан былых сыны
сваіх бацькоў прадоўжаць славу
няхай заплацяць груганы
жыццём за чорную расправу

за кулю  кулі кроў  за кроў
знішчай раз'юшаных звяроў

