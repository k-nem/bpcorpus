згас агонь жывога слова
ноч стаілася сурова 
змоўкла чулая струна

што будзіла і ўздымала
да змагання выклікала 
перарвалася яна

непадкупны светлы чысты
ты прайшоў свой шлях цярністы
не схіліўшы галавы

i удумным смелым словам
ты нёс смерць ліхім намовам
брэд развейваў векавы

як прарок ты нёс народу
людскасць праўду вольнасць згоду
i к дабру яго ты зваў

з гэтай праўдаю глыбока
празарлівым сваім вокам
ў сэрцы нашы зазіраў

згас агонь жывога слова
змоўкла чулая струна
ноч маўкліва і сурова
цяжка стала цішына

