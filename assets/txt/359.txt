прыйшла зіма халодная
нягодная зіма
цярпі зямелька родная
няма жыцця няма

прыцьмілась сонца яснае
прыціх шум баравы
на полі пустка страшная 
ні збожжа ні травы

снег белы мёртва сцелецца
пасцеляй грабавой
сапе шуміць мяцеліца
мяце снег як мятлой

мароз як кат бязжаласны
ў лёд рэчкі акаваў
стральбой сваёй бязрадаснай
па сценах біць пачаў

стральбой сваёй праклятаю
ў лёт слабых птушак б’е
пры хаце і за хатаю
спакою не дае

хаваюцца ў будоўліны
жывёла і народ
у снег зямлі абноўленай
не міл для іх паглёд

ваўкі па сцежках шляюцца
і ночкаю і днём
і жудка разлягаюцца
магільніцкім выццём

о гора падарожнаму
іх стада напаткаць
не жыць неасцярожнаму
радні не аглядаць

і вырвуць вочы ясныя
і выхлебаюць кроў
і пойдуць далей страшныя
шукаць ахвяр ізноў

ой жудаснахалодная
ўзгулялася зіма
цярпі зямелька родная
няма жыцця няма

цярпі старонка родная
мучэнне пі да дна
міне зіма нягодная
і ўскрэсне зноў вясна

