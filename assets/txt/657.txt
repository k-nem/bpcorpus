шлю вам песняй братнім словам
здароўканне людзі
не гасіце веры што вам
жыцца лепей будзе

вы не зломкі вы не зноскі
вы народ магучы
ваша панства  вашы вёскі
пан ваш  труд жывучы

ваша слава не ў палацы
не ў княжацкай мітры
а на роднай ніве ў працы
карыснай няхітрай

вашы скарбы не ў ядвабнай
магнацкай саеце
а ў сярмязе непавабнай
старшай на ўсім свеце

вашы рукі хоць абіты 
пясок на іх значан
але хлеб імі здабыты
для ўсіх бел і смачан

слава вашай гэткай сілы
вочы ўрагам коле
сведкай  свежыя магілы
што сыпе няволя

сведкай  прадзедаў шкілеты
курганы з кустамі
сведкай  песні воклік гэты
сведкай  вы з слязамі

дык хай жа вас не асіле
зверства непагоды
распусціце сваё крылле
як і ўсе народы

рухне крыўда праўда ўстане
ворагаў адстраша
будзе долі панаванне
на зямлі на нашай

