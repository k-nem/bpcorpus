адзін мужык ды добра з жонкай ладзіў
а гэта ж чорту ў горле косць
і што ён толькі ні рабіў  не звадзіў
і немарасць бярэ і злосць
чорт з хаты вон ідзе хвастом трэ вочы
жаль душ яму а навет стыд
не раз не еўшы быў не спаўшы ночы
а скутку ніц*  сабе абрыд
          калі глядзіць шкулдык шкулдык бабуся
якраз у тую вёску йдзець
чорт думае дай бабе пакланюся 
яна іх пэўне развядзець
прад бабай чорт такім харошым стаўся
аж вышчырыўся бабін клык
чорт жаль свой расказаў і абяцаўся
даць бабе пару чаравік
як толькі муж ды жонку аддубасе
і прысягу пасвойму даў
а баба внэт* за дзела узялася
чорт бабу пэўне добра знаў
яшчэ тагды як яблык крала эва
у раі божым гдзесьці там
з таго праклятага праз бога дрэва
што праз яго прапаў адам
          вот бабка зараз шусць да жонкі на сакрэты
давай хваліць што добра так жывуць
што рэдка гдзе такой знайсці кабеты
а лепшых дык нігдзе не чуць
а можна бы і лепей навет жыць
каб жонка ведала сакрэт
умела як на тое варажыць 
яшчэ бы лепшы стаў ёй дзед
ёсць у мужчын на самым гарляку
грубейшы валасок адзін
як спіць  згалі яго дык будзе да вяку
слухмяны для цябе як сын
          тут бабе жонка надала што мела
і баба з богам выйшла вон
а жонка з радасці і полудня не ела 
што век жа будзе добры ён
          мужык гарэ а блізка ля мяжы
а баба міма йдзе шкулдык 
і стала кажа божа памажы
як трэба адказаў мужык
што добрага чуваць бабуся ў людзях 
ай чула чула дзісь я шмат
ці то казаць ці не казаць бо страх
цяпер на брата ідзе брат
а жонкі вернай  гдзе цяпер шукаць
і у тваей каханак ёсць
змаўлялася  як будзіш у полі спаць
дык брытвай табе зробе штосьць
сказаўшы гэта марш у лес бабуся
як ліс лягла за першы куст
ціхусенька ляжыць хоць кашаль дуся
не пусце навет пары з уст
          аж жонка з полуднем ляціць ад вёскі
схаваўшы брытву у кішэнь
на вобмежку паставіла дар боскі
і кліча мужа як штодзень
ён хмурны штось і есць не надта хоча
а потым зараз лёг заснуць
заснуў а жонка ў кішані шамоча
дастала брытву  і чуцьчуць
га рэзаць подлая ты душагубка 
зароў як той шалёны бык
дык вот якая ты мая галубка
і дай біць жонку той мужык
          здзівіўся чорт што баба так зрабіла
узяў яго прад бабай ляк*
ціжэмкі* бабіны наткнуў на вілы
здалёка даў баяўся так
каб баба і яму жыцця не струла*
не нарабіла ў пекле штук
не набрахала б там што чула
або што ён  яе байструк
          з тых пор як чорт гдзе не дарадзе
там слухае ён бабскіх рад
у бабскай круціцца грамадзе
і ў пекле тым трымае лад

