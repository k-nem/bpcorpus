я  вязень твой а ты  мая турма
асуджан я любоўю пажыццёва
зняволенне маё датэрмінова
ты скараціць спяшаешся дарма

дарэмна заняволіўшы другога
ты варту памяншаеш мне ўдвая 
не мае сэнсу гэта засцярога
і гэтая прадбачлівасць твая

я не збягу пазбаўлены нагляду
не перастану ланцугом грымець
штодзень хадзіць на шпацыр па раскладу
галадаваць і ў карцэры калець

не можаш ты мяне пазбавіць мовы
змяніць мой лёс уладаю сваёй
не ты мяне абрала  вязень твой
абраў цябе на тэрмін пажыццёвы

