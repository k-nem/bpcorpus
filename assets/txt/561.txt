шмат лет не ручыла нам доля
крывымі вяла пуцінамі
не маючы ласкі і жалю
над нашай старонкай над намі

хто мы адбірала нам памяць
чужыншчынай ціснула грудзі
не раз падцікалася з думкай
што мы ўжо  не мы і не людзі

з нас самых і з гутаркі нашай
і свой і чужынец стаў кпіці
ўсё роднае стала няродным
прост хоць і на свеце не жыці

так ночка хацела быць паняй
так сівер нас зводзіў і страшыў
ды вось як на тое судзіў бог
і нам на сваім быць кірмашы

нябожчык вінцук марцінкевіч
не сцерпіў такой нашай мукі
паслухаўшы сэрца бярэ ён
дуду беларускую ў рукі

і песню за песняй парадкам
пусціў як жывую крыніцу
пасыпалісь проста як з неба
дажынкі гапон вечарніцы

як стораж стаў смела на варце
радзімых запушчаных гоняў
стаў сеяць пасвойску ўсё тое
што мы далей сеем сягоння

а кемкую меў ён натуру
спанатрыў дзе праўду шукаці
у тахт беларусавай думцы
патрапіў запеці зайграці

калі засмяецца бывала
то хоць за бакі ты бярыся
калі ж і разжаліцца сумам
дык хоць ты з слязою жаніся

умеў ён прынадна настроіць
тон ёмкі ў дудзесамагудзе
што нам і цяпер яна грае
і вечна канца ёй не будзе

чвэрць веку як бае ўжо недзе
святым беларускія песні
а быццам ён з намі талкуе
аб нашай зіме і прадвесні

жыве паміж намі дудар наш
жыць кожны так будзе мой братку
хто родну старонку палюбіць
маўляў добры сын сваю матку

