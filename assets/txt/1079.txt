вясна прыйдзе снег пагіне
вышэй сонца хадзіць стане
промень ясны ўсюды кіне
рунь падыме на паляне

з гор пальюцца перавалы
раскуюцца рэчкі з шумам
выйдзе з хаты стар і малы
гаманліва дружным тлумам

убярэцца лес бязлісты
у гарнітур свой зялёны
шугне вырай галасісты
камары заб’юць у звоны

зашуміць трава густая
кветкі ў лузе засмяюцца
вясна прыйдзе маладая
ўсюды песні панясуцца

