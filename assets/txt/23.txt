злавіў воўк ягнятка
і панёс жывое
плачуць сын і матка
як бабры абое
воўк над маткай злітаваўся
як які аконам
у аўчынку перабраўся
ды ідзець з паклонам
прыйшоў  кажа  я здалёчку
расказаць пані авечца
добру вестку аб сыночку 
як яму цяпер жывецца
не пазнала б ты ніколі
такі стаў дасужы
і жывець сабе на волі
без бяды без нужы
зубы выраслі з клыкамі
і адпалі рожкі
ножкі цяпер з пазурамі
хвост даўжэйшы трошкі
і ўжо воўка не баіцца
ў хлеў ніхто не гоне
мае чым абараніцца
і другіх бароне
прыйдзі імасць да нас ў госці
справім сабе вечарынку
будзе мяса будуць косці
будзем есць без адпачынку
дзякуй дзякуй ягамосці
за весці такія
няхай прыйдзе сын у госці
пагляджу ці вые
бо кажуць меж вамі
трэба выць ваўкамі
я ж павоўчу не умею
ні выць ні есці ні лгаць
ды скінь скурку дабрадзею
бо зубкі відаць

і авечка хоць дурная
а воўка ж пазнае

