ах і з якой жа дакукай
бушуе са свістам крылаты
вые жалобна як сука
па ўтопленых дзецяхшчанятах

з гікам праз нетры ламочча
імчыцца і ліжа вужакай
ліжацца ў вушы у вочы
як тая слізлівая п'яўка

скуль яго з немачай гэтай
нялёгкая гоніць прыгнала
як бы яму людзей свету
без свету майго яшчэ мала

я ж не прасіў і не клікаў
не трэба такога мне госця
без тваёй музыкі дзікай
патраплю злажыць свае косці

