свае замкнуўшы ў марах парыванні
мы мусім свет даследаваць цярпліва
спазнаць людскія душы і жаданні
і ідэал быцця снаваць маўкліва

заглушваць мусім звабныя пытанні
што зменны лёс нам падарыў зычліва
і гімны граць для прышласці шчаслівай
каб знікнуць зрэшты ў пыле забывання

жывем мы толькі ў мроях ва ўяўленні
хаця ў жыццё зрэдзь клічуць летуценні
хаця ў нас душы і хаця ў нас сэрцы

лёс абламляе нашыя памкненні
бадзяемся ў жыццёвай паняверцы
каб з горасцю атрутнаю сустрэцца

