я  мужычы сынок
ні двара ні кала
поле  жоўты пясок
хата ў землю ўвайшла

не жыву а гнію
прападаю як мыш
глянь на долю маю
глянь на цяжкі мой крыж

я балоты сушу
надрываю жывот
я за бесцань кашу
рыю землю як крот

ўсе вуглы і куты
сваім целам я змёў
ссек і лес і кусты
i дарогі правёў

ды не езджу па іх
а хаджу пехатой
ў рваных ботах старых
часцей босай нагой

збудаваў я палац
многа фабрык мастоў
сам жа голы як бац 
пары дзве рызманоў

пад аконнем не раз
я з мяшэчкам хадзіў
міласціны у вас
хрыстомбогам прасіў

мяне мочыць раса
мяне сонца пячэ
а у песнях маіх
сляза ціха цячэ

я па свеце хадзіў
косці ўсюды занёс
я на землю праліў
многа слёз многа слёз

то не дуб у бары
заскрыпеў застагнаў 
гэта я без пары
богу душу аддаў

нудна звоняць званы
то мацней то замруць
адзін дзяк ля труны 
гэта прах мой нясуць

на магілцы маей
крыж трухлявы стаіць
а над прахам касцей
вольны вецер шуміць

я  мужычы сынок
я не маю дарог
мая школка  шынок
маё жыцце  астрог

