гарадзішча старое на зліве рэк
больш як дзесяць стагоддзяў назад
першы зруб паставіў тут чалавек
і дубовы ўзвёў палісад
ўсё даўно прамінула і толькі вясной
калі повень схлыне далоў
аддае неахвотна абрыў над ракой
след даўно прамінуўшых гадоў
дагарае сонца на весняй рацэ
я прыйшоў на знаёмы плёс
і стаю са звычайнай цаглінай ў руцэ
ўсхваляваны амаль што да слёз
на паверхні счарнелай цагліны старой
што адмыла рака на свет
бачу я адбітак лапэткі малой
след дзіцёнка забыты след
дзевяцьсот разоў май ішоў на зямлі
разліваючы ў рэках сінь
з тых часоў як на замчышчы вежы ўзвялі
з гэтых самых адменных цаглін
быў спякотны дзень пад ценем бяроз
цэгла сохнула на траве
дойлід еў а сын што ежу прынёс
з белым пухам на галаве
без штаноў хадзіў на крывых нагах
еў груднічнік і розную дрэнь
на жабінае племя наводзіў жах
даганяў свой уласны цень
калі б бацька на сына вочы узняў
ён бы мог пабачыць што сын
з асалодаю босай нагою ступаў
на паверхні вільготных цаглін
і адбітак малой дзіцячай нагі
у аснову крэпасці лёг
шмат разоў прыходзілі варагі
на краіны лясной парог
шмат разоў стагнала зямля ад тугі
і ўзрастаў на руінах палын
але быў непарушны адбітак нагі
на паверхні сырцовых цаглін

