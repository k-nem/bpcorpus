найлепшы ў вёсцы цэлай дом
нібы знарок стаіць здалёку
вакол абнесены садком
каб цешыць станам сваім вока
над стрэхай жоўтаю вісіць
чырвоны сцяг і дні і ночы
і пры ваходзе паглядзіць
яго вясковец ды рабочы
ад ранку к вечару ў той дом
з усіх канцоў шнуруюць людзі
пытацца рады аба ўсём
адказ знаходзіць ў перасудах
паёк раскладка дроў насеч 
на ўсё тут знойдзеш тлумачэнне
і цэлы дзень гудзе ў ім рэч
і цэлы дзень к яму імкненне
у світках шэрых ў кажухох
відаць начальства шпацыруе
дае адказы па бакох
прашэнні піша і дыхтуе
тлумачыць пільна як каму
якую можна мець падмогу
прыслухна міла к усяму
не крыўдзіць й каліва нікога
і ўсё так простасцю нясе
свабодным духам вокал вее
народ яго начальства ўсе
што ў гэтым доме ўкол віднее
пад сцягам звіслым над страхой
над лепшым ў вёсцы цэлай домам
камуны час куе сабой
работа сельскага рэўкома

