ідзе вясёлы продаж
сам выбірай бяры
садоў і агародаў
духмяныя дары

сябе хваліла лета
і вераснясуседа
ад паху тут званілі
пчаліныя званы

капуста памідоры
і сопкай бульбы горы
а кут запаланілі
цяжкія кавуны

цыбуляй залацела
грыбамі на шнурочку
са слоікаў глядзела
зялёным агурочкам

арэхамі звінела
і пахла часнаком
і яблыкамі спелымі
з бурштынавым бачком

машыны ўсё падвозяць
мядовы пах густы
прыйшла ў наш горад восень
на лапках залатых

