калі ў краме ёсць нястача
дык усушка там няйначай
ці утруска ці мо мышы 
так заўсёды ў актах піша
на усушку ўсе зладзеі
ускладаюць шмат надзеі
дзе усушка ды утруска
дык там выпіўка й закуска
а дзе псута ад мышэй 
падымай браток вышэй
толькі ўмей складаць ты акты
каб пасведчыць тыя факты
у закупшчыка антося
вунь жалеза увасхлося
кіло тысячу ды з гакам
і антось па ім не плакаў
за прылаўкам у матруны
шмат утрэслася картуны
метраў сорак можа й болей
адным словам  ёй даволі
у загадчыцы антолі
мышы з’елі скрыню солі
а пасля яшчэ заразы
бочку выжлукталі газы
весялей антоля ходзіць
і мышам яно не шкодзіць
так двухногія з рукамі
тыя мышы з пацукамі
і псуюць сабе патрошку
трэба трэба на іх кошку

