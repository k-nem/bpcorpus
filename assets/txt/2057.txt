нямала ёсць яшчэ натур
дзівацкіх паміж нас
жыве адзін такі артур
папросту  апанас

наватар што ні гавары
мастак пасвойму гнуць
усё нагамі дагары
гатоў перавярнуць

што да яго стварыў народ
яму не пад нутро
на ўсё ён толькі крывіць рот
і буркае старо

ці ёсць з таго карысць ці не
не здольны думаць ён
а рад усякай навіне
аддаць зямны паклон

і так ён прагне навіны
ў такі ўвайшоў азарт
што нават стаў насіць штаны
шырынкаю назад

усёй ваколіцы наўздзіў
я праўду гавару
ён нават сад перасадзіў
карэннямі ўгару

тут людзі ахнулі  ого
вось гэта навіна 
пасля спыталіся ў яго
 а дзе ж садавіна

