
адзін ў жалезнай дамавіне
ляжу без дум ляжу без слоў
не маю сноў не бачу сноў
няма бажанняў і ў спаміне
навокал хлюпае вада 
ракі нявернай дар няшчыры
наўсцяж звініць як спевы ліры
паспешных хвалек чарада

часамі ў шчылінку зірне
праменьчык сонца зелень бора
між гор скалістая разора
а ў ёй шумлівы вадаспад
заімкі беднай вокны хат
рыбак у чоўне прамільгне 
нішто не вабіць больш мяне
няма ў душы адгучных нот
кудысь падзеўся рым званчасты
а чорны сум як гад кальчасты
спыняе сэрца мерны ход
плыву адзін у дамавіне 
здаецца стыне ў жылах кроў
так голы куст ў глухой цясніне
між шчэбняў скал ў прытулку соў
без дум і слоў паволі гіне

