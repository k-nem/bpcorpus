стаміўся ты дружа знямог
i выбіўся з сіл
ты шмат перамераў дарог
між пустак магіл

ішлі поруч ночы і дні
шумелі вятры
i вабілі зорак агні
i лесу шатры

i песні ліліся наўкруг
разносячы сум
i сам ты закуты ў ланцуг
піў сок горкіх дум

снаваліся мары і сны
i ткаліся ў ткань 
прывабныя чары вясны
ў юнацкую рань

прайшоў ты вялікі разлог 
прысядзь адпачынь
наперадзе многа дарог
i шмат далячынь

мінуліся ночы імгла
i сум былы змоўк
другая дарога лягла
як золак як шоўк

зірні на яе  шырыня
бясконцы блакіт
сядлай жа ў дарогу каня
дзе меч твой і шчыт

