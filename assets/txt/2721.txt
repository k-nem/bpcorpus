п’юць галубы блакіт із каляіны
і вось адзін падняўшыся ўгару
пад мірным небам ласкавым і сінім
як камячок святла трыпоча на вятру
а далей над калгаснымі палямі
дзе млеюць нівы ў сонечным цяпле 
зусім нябачны жаўранак крыламі
ў цымбалы сонечных праменняў б’е
прыпомні беларускае паданне
як на абшар замёрзлае зямлі
каб першым людзям даць магчымасць існавання
дзве птушкі гэтыя цяпло і мір зняслі

