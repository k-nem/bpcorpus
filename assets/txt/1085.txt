вясенняе неба таполі
i свежае лісце на іх
а сэрца маё як ніколі
імкнецца да гоней сваіх

тут ціха спакойна утульна
i песціцца ў сонцы платан
i лашчыцца вецер разгульны
шырокі як узбекістан

а ў роднай маёй беларусі
снуюцца нядоля бяда
пакутуе люд наш у скрусе
i хлеб яго  сок лебяда
я знаю  вядзе там чужынец
нямецкая погань свой рэй
а дзеці глядзяць на гасцінец
чакаюць  прыходзьце хутчэй

ох многа там гора пакуты
ды ведай жа край родны мой
няхай буду бедны разуты
абы мне быць толькі з табой

была б толькі воля пазбыць бы
драпежнікаў дзікай арды
эх нёман мой свіслач і віцьба
пазнаў бы я радасць тады

няхай жа расступіцца поле
фашысцкую твань праглыне
вясенняе неба таполі
ой снішся край родны ты мне

