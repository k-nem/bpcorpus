раскажу я тут пра тое
як зямлю каморнік мераў
меў ён справу з беднатою
а ў кулачкі меў кватэру

на калгас зямлі нястача
а ў кулачкі нават лішкі
толькі ён таго не ўбачыў
праз яечню ды кілішкі

на спатканне ласка ласцы
ён кулацкага  ні пядзі
толькі дзівяцца калгасцы
як каморнік з бабай ладзіць

што ж ён сволач не абрэжа
і зважаць на нас не хоча
хіба так пітво ды ежа
засланілі яму вочы

а каморніку тут ясна
што  дарэмна ў вочы лезуць
у жанчыны у няшчаснай 
што ж ты знойдзеш тут абрэзаць

тэрмін досыць некароткі
так жыла між імі згода
ля кулацкай цёплай цёткі
аціраўся ён паўгода

ад густой кулацкай пары
хлопцу вочы засляпіла
толькі кажуць акуляры
рсі яму купіла

