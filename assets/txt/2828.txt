там дзе лесбас у пенных карунках прыбою
я адчула цябе і на свет нарадзіла
вёсны скрыпкай спявалі а зімы  трубою
дзе ж цяпер ты мой любы мой добры мой мілы
ты не вер дактарам мне не цяжка прыйшлося
проста ўзяў мяне вечар празрысты і сіні
за труною людзей  нібы ў полі калоссяў
лесбас мора вянкоў надаслаў у афіны
мне не цяжка мне іншае горка мой родны
што цябе ўладары ліхалецця і ночы
баючыся за грэцыі роднай свабоду
не пусцілі сюды каб закрыў ты мне вочы
хто ж з іх горшы мой сыне язычнікі злыя
ці рупліўцы аб славе хрыстовай і сіле
на галгофу калісьці пусцілі марыю
а цябе  на магілу маю не пусцілі
праз абшары марэй праз світанні і ночы
я кажу са сваёй здратаванай магілы
ты не плач маё сонца мой любы сыночак
мой далёкі мой блізкі мой бедны мой мілы
я прывыкла да вечных з табой развітанняў
войны турмы падполле і грамаса скалы
немцы ўласныя каты і англічане
ўсё жыццё я чакала бясконца чакала
што было мне да вашых сутычак і зброі
проста я не хацела знішчэння і смерці
і маланкі над грамасам білі не ў хвоі
не ў сыноў а ў маё набалелае сэрца
нехта чорную здраду між вамі пасеяў
і пайшлі вы з радзімы ў выгнанне ў выгнанне
з доўгай цяжкай паўночнай тваёй адысеі
я чакала цябе як чакаюць світання
і канец і людскія маўклівыя турмы
толькі ў сэрцы маім не згасае трывога
хай праклён на вас межы хай праклён на вас турмы
хай праклён на вас ворагі людства і бога
без сыноў без надзеі без шчасця без мая
не схіліўшы да скону жаночыя плечы
мацігрэцыя ў муках маіх памірае
мацігрэцыя маці сыноў чалавечых
па зямлі прапаўзаюць гадзюкамі межы
і дапытваюць кожную былку і камень
на зямлі руднікі і турэмныя вежы
і капцы мацярок што спавіты дратамі
іскра ў цемры згасала і тут мне здалося
ты ішоў да мяне з дабрынёй і адвагай
на чале тваім  церні ў далонях  калоссі
за спіною  бясконцыя гордыя сцягі
я люблю я хачу цябе бачыць я маці
але ўсё ж пакуль гора зямлі не ў магіле 
ты не смей ты са мною не смей сустракацца
мой далёкі мой смелы мой добры мой мілы

