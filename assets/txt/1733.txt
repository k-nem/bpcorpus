замёрзла ноччу шпаркая крыніца
твая пара зімовая нуда
цяпер няма ўжо руху ні сляда
i нават зверху слоем снег лажыцца

ды ўсё дармо бо там пад ім струіцца
магутная жывучая вада
чакай яе йшчэ прыйдзе чарада
здалее хваляў хор на вольны свет прабіцца

прыклаў я гэты сімвал да сябе
схіліўшыся ў надсільнай барацьбе
i разгадаў прыроды роднай словы

як  прамаўчу бо кожны з вас  паэт
рассейце ж самі лёгкі змрок прамовы
сваёй душы туды праліце свет

