каля падножжа татраў дзе яносік
брат доўбуша й кармелюка гуляў
з адважнымі і смелымі хлапцамі
каля падножжа там дзе вечны шум ялін
зліваецца з патокаў горных шумам
ляжыць мястэчка польскае там рэчка
няўпынна падмывае берагі
а побач з ёю ёсць дамок драўляны
дзе на франтоне польскі ззяе надпіс
кароткі “справа леніна бяссмертна”

ён тут бываў ён тут з таварышамі
з рабочымі страчаўся яго словы
луналі тут а потым прагрымелі
на цэлы свет  і скаланулі свет

мы увайшлі макеты два стаяць
пры ўваходзе домік у сімбірску
дзе нарадзіўся ён чыё жыццё
было жыццём працоўных міліёнаў
чый розум асвятляў мільёнаў шлях
а сэрца так шырока ахапляла
біццё ўсіх сэрцаў простых на зямлі
а поруч  той будыначак у горы
дзе быў народжаны яго вялікі друг
на ўсё жыццё таварыш і саратнік
народаў правадыр і ясны светач свету
братыпалякі добра вы зрабілі
паставіўшы дамочкі тыя поруч
i слаўны шлях вялікіх двух братоў
як шлях супольны паказаўшы разам
сягоння і над татрамі шуміць
тых крыл узмах што з верхавін каўказа
лёт пачалі ў ранішнім світанні
i людзі вольныя ў краіне вольнай
гавораць справа леніна бяссмертна
яна цвіце у сталіна ў руках

