што дасі заўтра доля змянлівая
спадзяюся пацехі я мала
адно знаю што ўсё нешчаслівае
ты мне толькі дагэтуль давала

сіратой па чужых кутах кідала
і нудою мне грудзі сушыла
не раз так мне была ты абрыдала
што ўсміхалася шчасцем магіла

ты калі мне ў вачах раз’яснялася
сэрца білася верай надзеяй
хоць нязванаю знекуль з’яўлялася
і тады адны слёзы я сеяў

ты шумела мне песні магільныя
як мяцеліца дзікая ў полі
ты нясла мне усе непрыхільнае
эх не знаць бы цябе мне ніколі

мусіць доля ты ў цернях радзілася
а зіма і слата гадавалі
ад няволі ты мучыць наўчылася
а пасля мне багі цябе далі

