песня мая не ўзышла сярод кветак
кветак цвітучага вечна паўдня
поўначы сумнай забыты палетак
даў ёй жыццё пасярод палыння

пушча і ночка яе гадавалі
няньчылі казкамі долі нямой
дождж і расіца вясною купалі
снежныя буры тулілі зімой

песня мая не ўспінае атласаў
выдумкай хітрай у свет не ляціць
знацца ёй досць з беларускаю красай 
лесам шумеці касою званіць

з думкамі ходзіць забранага краю
служыць і верыць у лепшы усход
бо калі гасне паходня старая
новую заўтра распаліць народ

песні маёй не патрэбны святліцы
ў княжацкіх хорамах слухаць музык
коціццаўецца свабоднай крыніцай
к сонцу і зорам прастор дзе вялік

ёй не патрэбна ўсясільных прынука
службы лакейскай не знае яна
воля жывая ёй вечнай зарукай
волі нязмеранай  служба адна

песня мая не шукае прывету
ласкі ў скурганеным сэрцы чыім
вецер свабодны з далёкага свету
стрэне праводзіць адпевам сваім

з небам і ніваю ў дружбу заходзе
слухае бору адвечнай жальбы
водклікі лове ў бурлівым разводдзі
ў зорках шукае жыцця варажбы

песня мая не зачэпе сягоння
думкай сваёю ўсіх хат і сяліб
зваленых хат і людзей у прыгоне
ўсходным зярном неабсеяных скіб

час як крыніца ідзе не марудзе
кіне стары дзень жыццём кіраваць
новы дзень прыйдзе і новыя людзі
будуць пачатую думку снаваць

песня мая не шукае чырвонцаў 
будучнасць гэткіх не знойдзе ў ёй плям
жыць хоча толькі ў радзімай старонцы
пеці па сэрцу ўсім добрым людзям

пеці і з часам у добрую пору
выклікаць водклік у сонным сяле
ўсю беларусьнеабнятну як мора
ўбачыць у ясным як сонца святле

