якую прысніў ты маці
з далёкай зямлі маленства

на полі з сярпом і песняй
з усмешкай блакітнавокай

вядзе ў першы клас цябе горда
ты кветкі ў руцэ трымаеш

гармідар гусіны на ферме
і маці ў белым халаце

парэпаны рукі цяжкія
ці ярка гараць завушніцы

ляжыць забітая ў снезе
пад вогненным дымным небам

адна пастарэлая ў горы
ці з добрым лагодным бацькам

якою прысніцца маці
такою і песня будзе

