кажуць калі б давялося спачатку
дарогу сваю прайсці  прайду
а я не хачу зноў у курную хатку
у цемру былую бяду і нуду

а я не хачу вяртацца да зрэб’я
да дзён лапцюжных ваўчыных начэй
хачу быць радзіме сягоння патрэбным
і не збягу туды дзе лягчэй

не нудны прарок я і не прапаведнік
ды сэрца трывожна гудзе не маўчы
зямля наша  самы святы запаведнік
і трэба як маці яе берагчы

