ішлі мы на дзям’янск
тылы адсталі
пасля адлігі 
снег нібы з жарствы
хоць бомбы ўсё радзей
радзей свісталі
было шмат мін
і не было жратвы

і раптам каля нейкіх сутарэнняў
байцоў сустрэў з ухмылкаю начпрод
трымаў ён нібы ўласнае тварэнне
іспанскі фантастычна яркі плод

мы апельсінаў да вайны не елі
ахрышчаныя сотнямі баёў
трафеі залатыя мы умелі
цаніць не горш іспанскіх каралёў

у залатых вёсялых апельсінах
быў прысмак перамогі
дажылі
на восем вёрст за намі ў снезе сінім
аранжавыя кветкі расцвілі

пакуль мы гарадок разбіты бралі
ішлі на захад па чужых слядах
забітыя сябры на снезе спалі
у белых апельсінавых садах

