дрот на слупе гучна звоніць
слуп сакоча і дрыжыць
эх аб чым аб чым гамоніць
гэта кованая ніць
што сталёваю асновай
абвіла зямлі канцы
што сваёю звонкай мовай
кажуць гэтыя ганцы
i якія весткі людзям
краю нашаму нясуць
ці мы будзем ці не будзем
пад чужынцам шыі гнуць
ці ўздужае стаць на ногі
у прах знішчаны наш край
сець сталёва ўздоўж дарогі
ты адказ мне ясны дай
дрот гудзе звініць сакоча
слуп за слупам ўдаль бяжыць
доля горкая сіроча
як і тая даль маўчыць
i навісла зноў без шуму
нерухомая імгла
i цяжэрная задума
над балотамі лягла

