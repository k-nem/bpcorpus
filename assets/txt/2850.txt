стажар серабрысты пажар
на дрэвах бароды імхоў
пáра з начных імшар
пужае цыбатых ласёў
бягуць па балоце яны
над імі праз шэры туман
ззяе як вока вайны
чырвоны альдэбаран
слепне стомлены зрок
сцежка спускаецца ў лог
вожык як шэры клубок
скруціўся ля самых ног
 клубочак вядзі вядзі
 гаспадар дарогі няма
трэба на сцежках блудзіць
і не зважаць на туман
яліна над сцежкай маёй 
не яліна а бабаяга
сава ў глушыні лясной
прарочыць куга куга
 алёначка огого
спаткай за руку бяры
выведзі яна свайго
да цёплай хаты ў бары
хоча ён бачыць агні
карагоды між светлых лугоў
хоча святла цеплыні
хоча кахання твайго
лаўжы і карчоў крыжы
туман як прывід як дым
хтосьці па сцежцы бяжыць
сава лунае над ім
вочы гараць нада мной
не сава а дзівазмяя
 бацюхны хто гэта вой
 алёначка гэта я
 пойдзем хутчэй туман
хату яшчэ прамінеш
як ты даведаўся ян
што завуць алёнай мяне
што аб’ездчыку я дачка
што жыву між гэтых палян
што добра мне тут чакаць
калі прыйдзе прыгожы ян
 любая я ж чараўнік
знаўца зямлі і вады
мне і куніца і дзік
адкрылі свае сляды
ў дрымотнай глушы лясной
не ведаў я аднаго
сцежкі да хаты тваёй
сцежкі да сэрца твайго
дай мне сваю далонь
не трэба стаяць пайшлі
вядзі на мірны агонь
у змрочных лапах ялін

