паплавок то спачне то адплыне
свіцязь дрэмле ў зялёных гаях
нібы поўная чаша сіняя
малахітавая па краях
сонца нізкага спляснуты персік
пад вадою  стронгаў палі
чаша ўнізе і чаша ўверсе
і  як мошка  я ў крышталі
у чаўне на каленях тулюся
скача воддаль падзёнак сям’я
і канае з сонцам і ў скрусе
з сонцам гасне душа мая
і любоў да цябе як мора
расцякаецца ў ціхай журбе
ад адама што даў табе корань
да адама што ўславіў цябе
ад падзёнак у сінім дыме
ад апошняй былкі гарбоў 
да пагодкаў тваіх радзіма
дзесяцівяковых дубоў
беларусь мая ты адзіная
перад кім на каленях стаю
мне слузе твайму цяжка загінуць
лёгка  жыць у славу тваю
лёгка з песняй глядзець у вочы
цяжка  кроўю расіць чараты
ўрэшце як сабе ты захочаш
ўрэшце як сабе вызначыш ты
калі прыйдзе на нівы нашы
смерць з касою сваёю крывой 
не мінай мяне гэтай вось чашай
што барвее заходняй крывёй
як магу я не йсці на пакуты
за цябе за спакойны твой дым
я
ўсяго толькі мошка
закутая
ў светаносным бурштыне тваім

