пакараў мяне бог
што павёў па дзядзькох
велікодным вясёлым дзяньком
піў у іх колькі мог
чуць там пластам не злёг
i не звяў не заснуў за сталом

ды дазвольце ўжо мне
аб радні і гульні
праўду толкам як ёсць расказаць
быў выпадак не ў сне
а ў сваёй старане
як пайшоў я дзядзькоў віншаваць

выйшаў зранку я ў пуць
i рашыў не мінуць
не пакрыўдзіць нікога з дзядзькоў
к тым хто бліжай жывуць
па парадку вярнуць
а не рвацца на дзесяць кускоў

першы дзядзька  паўлюк
падышоў я і  грук
аж ён сам ад суседа бягом
кінуў дочку ён з рук
i падняў такі гук
што ўсё ходзіць трасецца кругом

ну йдзі ў хату  крычыць
дзе не знае садзіць 
бачу рад на мяне паглядзець
сталі мы гаманіць
як на свеце нам жыць
як нам многа прыйшлося цярпець

ад сваіх і чужых
ад парадкаў ліхіх
ад усякай на свеце брыды
потым дзядзька прыціх
шаптанулі ўдваіх
наконт мусіць быць горкай вады

потым чую бягай
праз пяць хат аляляй
 э кінь дзядзька навошта яна
 што там кінь не зважай
даў бог свята  гуляй
не нап’ёмся нябось дап’яна

цётка з бутляй прыйшла
ды закрасы ўліла
каб гарэлка пілася смачней
потым крошкі з стала
чыста сцерлазмяла
 ну дык сунься сюды брат бліжэй

дзядзька чарку бярэ
аб скарач яе трэ
ды гарэлку ў яе бульбульбуль
ва мне сэрца аж мрэ
хто той келіх сапрэ
знаць сухім я не выйду адсюль

чарка браце павер
як даўнейшы мажджэр 
проста страшна на падлу зірнуць
як кадуб такі звер
хоць ячмень ёю мер
i прыйшлося да дна хлесянуць

гоніць дзядзька ў галоп
а мне вочы на лоб
чуць не выперла чаркамажджэр
чую кепска было б
каб яшчэ такі чоп
або пару яшчэ такіх мер

ды і так я пачуў
што мяне штурхануў
як бы стукнуў даўбешкаю хмель
чуць мазгоў не звярнуў
проста сон агарнуў
хоць кладзіся ты спаць на пасцель

 закусі ж вось кумпяк
з хрэнам можа ці так
як латвей і смачней на твой густ
няма надта прысмак
парасюк як прусак
ды стол дзякаваць богу не пуст
закусіў пасядзеў
гаварыў як умеў
да яхіма я дзядзькі іду
я ішоў весялеў
з кожным крокам смялеў
ды яшчэ быў з сабою ў ладу

ляпнуў клямкай ступіў
дзверы я адчыніў 
ціха ў хаце нікога няма
дзе ж бы дзядзька той быў
мо гарэлку глушыў 
прамільгнулася думка сама

хату я азірнуў
i храп дзядзькаў пачуў 
на палку дзядзька спаўспачываў
вось я крок сцігануў
голаў трохі прыгнуў
а яхім  як пшаніцу прадаў

збіўся з тропу я спрэс
 дзядзька хрыстус васкрэс
i ў плячук свайго дзядзьку штурхець
ідзі ліха на лес
ці не ў гразь я залез
ой раўне ты глядзі як мядзведзь

прахапіўся яхім
божа мілы што з ім
не расплюшчыць ніяк ён вачэй
я стаю ўсё над ім
як паможаш і чым
каб расплюшчыў ён вочы хутчэй

але лыпнуў сяктак
 ох заснуў жа я ў смак
ну як маешся браце жывеш
i худы ж ты як рак
проста высах бы грак
мусіць крыж ты брат цяжкі нясеш

 а як дзядзька здароў
божа колькі гадоў
як рассталіся дзядзька з табой
 многа браце гадоў
да сівых валасоў
вось як бачыш даклыгаў ступой

ото ж ты маладзец
хоць пабачу цябе пад канец
надзя гэй дзе ж прапала яна
я адзін як дубец
восьмы год удавец
толькі надзя са мною адна

юзік хлеб свой знайшоў
пётра ў людзі пайшоў
міхаліна на службе з каляд 
так гамонім ды зноў
стол накрыты гатоў
пірагоў бабак скораму шмат

дзядзька зараз устаў
i ў каморцы прапаў
засвярбеў у мяне браткі нос
я нядоўга чакаў
дзядзька важна сягаў
i бутэльку пад пахаю нёс

дзюбанулі мы з ім
праўда дзядзька яхім
толькі вусы крыху памачыў
 пі ўжо ты бо старым
цяжка косцям маім
ды прызнацца я сёння хапіў

сядзімо мы гудзём
i гаворку вядзём
i пра бацьку мы ўспомнілі тут
 многа страцілі ў ім
кожны ўспомніць дабром
хоць у службе ён быўтакі крут

дзядзька далей расчаў
i пра бацьку сказаў
мо каб горкія думкі прагнаць
 доўга грудзі ён ссаў
хтось яго запытаў
калі кінеш ты цыцку ўжо ссаць

а ён зразу адказ
каля яна якраз 
а па яне  касіць я пайду
так гамонка у нас
заняла добры час
а нарэшце ўстаю  да каруся іду

у яхіма ж ізноў
мажджэр двойчы прайшоў
i я весел як мае ўжо быць 
яшчэ ж роўна я шоў
хоць спяваў ды без слоў
i язык яшчэ мог мне служыць

мяне дрогі спаткаў
падышоў шапку зняў
а я вусы абцёр расхіліў
ён мяне цалаваў
да сябе заклікаў
а нарэшце курыць папрасіў

трэці дзядзька  карусь
да яго я плятусь
i так я сам з сабой гаманю
кепска будзе уп’юсь
ды хоць так  не баюсь
вось дальбог казаў так не маню

бо я ведаў дзівак
добра дасца мне ў знак
бо яго  самы большы мажджэр
я ўжо п’ян бы латак
ды плятуся аднак
адкаціўшы для форсу каўнер

пералез я парог
i галошы зняў з ног
i кажу здрастуй дзядзька карусь
 што ж ты стаў ці знямог
сунься дальш у бярлог
я тралюю праз хату як гусь

рада цётка была
i мяне абняла
 ну прысядзь жа ты мой галубок
люлька ў дзядзькі храпла
сваё нешта вяла
i пускаў дзядзька спрытна дымок

дзядзька зрэдку пляваў
моцны жарт адпускаў
i смяяўся сам дробненька так
ды ізноў замаўкаў
нібы ў мыслях блукаў 
ну нядарма празваўся дзівак

неўзаметкі маргнуў
дротам люльку прапхнуў
хоць бы слова сказаў да каго
колькі раз тупануў
да дзвярэй завярнуў
i гарэлка з’явілася ўміг у яго

зняў з бутэлькі пячаць
сказаў ягад падаць
з бутлі ў бутлю гарэлка цячэ
чую  трэскі трашчаць
а там скваркі пішчаць 
то яечаньку цётка пячэ

вось мы селі за стол
дзядзька пляшку  у пол
i лье чарку да самых краёў
i зірнуўшы на дол
шаргануў свой прыпол
 ну дык будзь жа брат костусь здароў

галавой целяпнуў
чарку спрытна кульнуў
а другую ўжо мне ён наліў
я яе адапхнуў
дзядзька знізу зірнуў
 што ж я грошы дарма заплаціў
i так вокам павёў
што без дальшых я слоў
не горш дзядзькі мажджэр асушыў
 ну во так і  гатоў
вынуў люльку з зубоў
i тут жарт дзядзька зноў адпусціў

я сядзеў як філін
ў галаве цэлы млын
а яшчэ двух дзядзькоў абысці
а мажджэр чортаў сын
зноў упёрся як клін
 ну яшчэ брат адну прапусці

што парадзіш валяй
даў бог свята  гуляй
што казанскай глядзець сіратой
прападаць  прападай
пі валі не шманай 
як пусціўся ў дарогу  не стой

ад каруся ізноў
да каруся пайшоў
двух я маю дзядзькоў карусёў
пабажыцца гатоў
што не чуўся мазгоў
а ў вачох свет мяцеліцу мёў

выпіўрэзнуў і там
а як выйшаў і сам
не магу я ніяк разабраць
я не верыў вачам
i даў волю нагам
ды пятруся іду віншаваць

людзі скажуць як я 
горка доля мая 
апынуўся у дзядзькі пятра
мне ж дарога свая
цямней ночкі была
ў цень яе агарнула мара

помню быццам праз сон
павярнуў там заслон
як лез вон зза стала каб устаць
далей помню  антон
прыйшоў з татусам ён
i вучыў яго рапарт аддаць

так я піў і гуляў
так дзядзькоў віншаваў
велікодным вясёлым дзяньком
а дамоў як дыбаў
дык чарцей я склікаў
на нябожчыкаў трос кулаком

i ўсю ноч напралёт
чаркі кідалі ў пот
i не мог галавы я падняць
дачакаю за год
дык кажу напярод
не пайду больш дзядзькоў віншаваць

