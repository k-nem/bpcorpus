надаела чалавеку
жыці пажываці
пекаў сваё гора лекаў
дый трэба ўміраці

хоць хацеў бы можа трошка
жыць павесяліцца
смерць благая кладзе ў ложка
кажа не будзіцца

і памёр цяпер шчаслівы
не баіцца ліха
эй глядзіце дзівы дзівы
спіць спакойна ціха

але везць гной трэба з хаты
каб чэрві не елі
скідай браце свае шаты
вады ўжо нагрэлі

змылі троху вочы спіну
што болей наразе
палажылі ў дамавіну
як пана як князя

з дамавінай на калёсы
нясуць як святога
разявякаў салапякаў
сабралася многа

кожны стогне уздыхае
галосе заводзе
нібы плача сэрца мае
годзе лгаці годзе

ну кабыла ну худая
паволі цягніся
ты істота нежывая
ляжы не зваліся

вот і цэрква поп з крапілам
чакае на ўзятку
пакурыў труну кадзілам
дзяк запеў ў астатку

і на могілкі панеслі
труну як павалу
ой ой каб жа не растрэслі
нясіце памалу

званы гучна загудзелі
галасістай песняй
ой сколькі б вы там ні пелі
нябожчык не ўскрэсне

ну грабару капай яму
локцяў тры без мала
пахаваем тут мы краму
што труд прадавала

ужо выкапаў  ну ладна
труп спускаць пачалі
і спусцілі так парадна
зямлёй закапалі

насып вылажылі дзёрнам
крыж на ім  з каменняў
вот і меней непакорным
адным меней меней

праплывае многа летак
няма чалавека
і пляцецца у нас гэтак
ад веку да веку

як смерць возьме усё гіне
нядоля няволя
спакой толькі ў дамавіне
ў дамавіне доля

