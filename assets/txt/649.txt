галлё панадна разлапушыў
за хатай прадзедавай сад
чарэшні яблыні і грушы
сышліся згодліва у рад

ківаюць макаўкамі ўдала
плывуць напевы ад галін
як бы з іх кожная ўзывала
хадзі бяспутнік адпачынь

хадзі усядзься каля нас ты
жыцця прыгод забудзь напасць
паслухай музыкі лісцястай
яна табе гарт новы дасць

ты многа йшоў блудзіў ты многа
жадання крыж ты нёс і нёс
аж на расстайных стаў дарогах
цяпер  да нас ад бур і слёз

так быццам вабіць сад лісткамі
пад цень свой думку многа лет
а думка  што яна з вятрамі
не знай за чым ляціць у свет

