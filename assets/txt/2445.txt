ноч канае ў цёмным завуголлі
слуп барвовы сонца устае
і бягуць насустрач за вагонам
сосны беларускія мае
у купэ дзе шмат людзей бывала
дзіўны сон мне сніўся ў гэту ноч
нібы ў доме ўсё маім прапала
толькі стол пусты
і нейкі нож

я з нажом даўно ўжо не дурэю
на руцэ ад ручкі мазалі
што за знак той дом пусты
старэю
а зрабіў так мала на зямлі

мне цяпер часцей маленства сніцца
то лясы бягомля
то стагі
не паеду болей за граніцу
сэрца разарвецца ад тугі

