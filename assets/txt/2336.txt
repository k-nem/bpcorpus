не жывуць на марсе марсіяне
працай рук не жывяць дол глухі
марс даўно іх у сваім кургане
пахаваў за нейкія грахі

час усмерціў іх ці даканалі
сваркі не пазбытыя ў свой час
як маршчыны на чале каналы
з запытаннем звернуты да нас

адкажы нам астраномаматар
растлумач вучоны чалавек
для каго шырэйшыя ад рэк
з полюса сівога на экватар
мы ваду ганяем з веку ў век

ты за намі назіраў увосень
праз трубу падзорную ўначы 
горы пылу над планетай носяць
радыеактыўныя смярчы
толькі нас чамусьці смерць не косіць

што ім адказаць на запытанне
можа сапраўды іх існаванне
больш патрэбна для планет другіх
можа гэта ў час процістаяння
неўміручай працай рук сваіх
нас засцерагаюць марсіяне
ад бяды што не мінула іх

