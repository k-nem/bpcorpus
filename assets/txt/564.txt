і сышла ты пяснярка народаў
божы светач жывых пакаленняў
ў новы край невядомага быту
ад жыццёвых няпраўд і цярпенняў

і пакінула загадку свету 
ўсім няшчасным і зблізка і здалі
ці то сонца зайшло назаўсёды
ці ім долю мо іх пахавалі

бо як песня твая ўсемагутна
безгранічна звінела будзіла
так няма ні граніцы ні меры
ўсёй жальбе над тваёю магілай

і хаця сэрца сціхла заныла
хоць як зоры ўжо вочы не свецяць
голас думак тваіх яшчэ будзе
не з адным гаманіці сталеццем

дух твой з светласцяй неба сальецца
і з праменнямі сонца святога
слёзыросы высушываць будзе
і паказываць к праўдзе дарогу

памяць насыпмагілку ўхарошыць
з жывых кветак рукою сірочай
як квяцісты былі твае песні
сярод земскай і сцюжы і ночы

а з мільёнаў грудзей набалелых
плысці ўздох з веку ў век не пакіне
па заступніцы ўсіх нешчаслівых
па вялікай пяснярцыкнягіні

