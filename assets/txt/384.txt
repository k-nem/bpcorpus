калі пачнуць збірацца хмары
і неба ўсцелюць чарнатой
тады ўсплываюць буйны ветры
і віхрам гоняць над зямлёй

адвечным борам закалышуць
сухі ліст з лесу гоняць проч
ніштожаць хмар калматых горы
і ясным днём змяняюць ноч

калі прыгнецены няпраўдай
які знябудзецца народ
тады з’яўляюцца прарокі
і ўсенародны клічуць сход

расце на сходзе недавольства
а дудароў магутны хор
пяе аб крыўдах і ўсіх кліча
да новых праўд да новых зор

