адышоў у вечнасць кануў
год замкнуўшы круг
неба зорная паляна
нібы ў кветках луг

урачыста і таемна
ззяе млечны шлях
тоіць мудрасць гмах надземны 
брыльянцісты дах

у глыбінях цёмнай далі
цішыня спакой
чым запоўняцца скрыжалі
і чыёй рукой

не адзін я  сотні тысяч
стаўшы на мяжы
будуць мкнуцца іскру высеч
з невядомай мжы

каб наступных дзён заслону
хоць на міг прыўзняць
ды як маці ў сваё лона
добры дар прыняць

i я веру ўсёй душою 
рухне сіла цьмы
i высока над зямлёю
сцяг падымем мы

зацвітуць як мак дубровы
ажыве народ

дык здароў жа будзь год новы
сорак другі год

