з высокай нязменнай любоўю
між добрых надзейных людзей
да леніна крочу ізноў я
і ўнука вяду ў маўзалей

яго павучаць не хачу я
а проста вяду к ільічу
убачыць  і сэрцам адчуе
усё што і сам я адчуў

няма тут на плошчы галоўных
няма паміж нас радавых 
спакойная годнасць і роўнасць
і сэрца адно на усіх

запомні унук мой да скону
тут сонцу заўжды палымнець
на гэтым граніце чырвоным
на гэтай чырвонай сцяне

а варта падцягнута строга
а сонца гарыць над масквой
і чыстае сэрца малога
стукоча ў далоні маёй

да ўсіх дакранулася вечнасць
чысцейшымі сталі усе
і горкую гэту сустрэчу
і светлую гэту сустрэчу
унук праз жыццё пранясе

бо той хто тут раз пабывае
журботнай ракой праплыве
адгэтуль жыццё пачынае
і з леніным вечна жыве

