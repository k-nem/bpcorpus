за народ што пад ярмом
шыю гне і спіну
што кляне лёс ціхачом
кожную часіну

за народ што марне схне
за святое брацтва
адабралі ад мяне
усё маё багацтва

як за краты я зірну
сэрца млее з болю
меў уцеху я адну 
адну толькі волю

ды гвалтоўнікі мае
ворагі ліхія
у мяне ўзялі яе
адабралі злыя

што ж няхай мой вузкі круг
няхай я ў няволі
толькі ж ім свабодны дух
не стрымаць ніколі

толькі думак не стрымаць
не загнаць у клетку
будзем разам гараваць
думкі мае дзеткі

