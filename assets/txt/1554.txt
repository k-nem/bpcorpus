мінуў яшчэ адзін мой год
год самы цяжкі самы горкі
не так мне свецяць месяц зоркі
бо я адзін цягну паход

мой лепшы друг згас у пуці
глядзець на рэчы можна розна
другога ж друга шукаць позна
i друга мне ўжо не знайсці

ці то ад суму і нуды
на спад пайшлі здароўе сілы
праціўна цемра мне магілы
бо сэрцам я ўсё малады

дык што ж бяры паходны кій
дыбай памалу браце далей
не захапляйся хітрай краляй
жыві пакуль жыў і не ный

твая сям’я  сябры твой край
ідзі наперад разам з імі
народ прыветна ўсіх нас прыме
дык так старэчына дыбай

няхай старыя твае дні
а стрэнеш радасць і уцеху
дык ты яе каб не мець смеху
цішком да сэрца прыгарні

