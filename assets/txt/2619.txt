жыў доктар у нашай мясціне
няма ўжо такіх дактароў
паставіць ён банькі ці п’яўкі 
і заўтра ты жыў і здароў
дарадчык суддзя павітуха
мужыцкі сівы кастапраў
ён ведаў душу кожнай хаты
сакрэты ўсіх кветак і траў
не быў прагавіты на срэбра
і жыў беднавата дзівак
дзе іншы урваў бы чырвонец
ён браў сарамліва пятак
бурчаў ён на гразь забабоны
ды вельмі тут не пакрычыш
няўроды пажары а сохі
ламаюцца аб карчы
на п’яніц вясковых сварыўся
з галечай людской не мірыўся
а там пастарэў занядужаў
ад працы бяссоннай змарыўся
пастукала смерць да старога
а доктар раней чым сканаць
паспеў запаветнае слова
мужчынам старэйшым сказаць
ля вёскі мяне пахавайце
на горцы дзе белы бярэзнік
пастаўце мне крыж на магіле
высоківысокі жалезны
памёр без пакут ён і людзі
маўкліва схіліліся ў горы
прыйшла на хаўтуры ўся воласць
і плакалі бабы уголас
бывай наш вялікі заступнік
ты быў справядлівы і чэсны
сяло на магіле яго
паставіла крыж высачэзны
і дзіва з вясны той журботнай
пажары у вёсцы звяліся
хоць грукаў пярун і маланкі
ляцелі з падвоблачнай высі
пра цуд разышліся легенды
і мала хто знаў у народзе
што крыж навальнічныя беды
ад стрэх саламяных адводзіў
што мёртвае сэрца
людзей як жывое любіла
агонь на сябе выклікала
маланкі ў магілу лавіла

