пазірае ноч у вокны
мутным вокам мжы
ды ўсё булькаюць маркотна
кроплі ў капяжы

можа часам закалыша
мяне шэпатзвон
я не сплю навокал ціша
не прыходзіць сон

думкі ж мкнуцца ў свет шырокі 
шмат для іх пуцін
i я ўспомню край далёкі
дзе мой брат і сын

край суровы і пануры
між азёр і скал
дзе грыміць не голас буры
а гарматны шквал

паўстаюць малюнкі з’явы
водгулле вайны
i байцы  мае дзяржавы
верныя сыны 

як жывыя прада мною
ўстануць у вачах
чую сэрцам і душою
як цяжкі іх шлях

дзе на кожным кроку здрада
безліч скрытых мін
дзе лавушкі і засады
ставіць белафін

ды нішто спыніць не можа
вольнай сілы рух
гнецца рвецца стан варожы
i яго ланцуг

па крывых дарогах сцежках
i па схілах гор
ззяе сонечнай усмешкай
жар армейскіх зор

ідуць смела і сурова
пад напеў пургі
i законы праўды новай
нясуць іх сцягі

гэта праўда  дружба згода
творчай працы шыр
разняволеных народаў
непарушны мір

пад магутнай абаронай
гляне сонца й там
слава арміі чырвонай
i яе сынам

