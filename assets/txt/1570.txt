праз астрожны двор закрыты
два людцы маўчком ідуць
 тоўстых дошак спешна збіты
цесны гроб яны нясуць

i не звоняць не спяваюць
нікагутка не відно
два плячы той гроб трымаюць
бы й не гроб а бервяно

арыштант сярод дарогі
сам сабе ты адзваніў
кайданамі твае ногі
суд ласкавы надзяліў

арыштант яшчэ ты ўчора
сам сябе і адмаліў
у гроб цесны сваё гора
ты глыбока палажыў

арыштант i ў роднай хаце
жыць з сям’ёю не далі
месца й там табе не хваціць
як не стала на зямлі
а сканаў ты як сабака
знаць не будуць сваякі
як пражыў ты небарака
перадсмертныя дзянькі

арыштант цябе зарыюць
не заплачуць над табой
хіба мо  ваўкі завыюць
у піліпаўку зімой

арыштант  твае магілы
крыж не будзе вартаваць
адзін вецер свае крылы
над ёй будзе разнімаць

калі ўвосень раззлуецца
i памчыцца ў свет гуляць
з языка не раз сарвецца
 хтось павесіўся відаць

арыштант не будуць дзеткі
знаць дзе татка іх спачыў
бо не будзе і заметкі
дзе ты костачкі злажыў

