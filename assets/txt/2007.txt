ярка над іслаччу зоры гараць
водбліскі іх зіхацяць на траве
глуха як бубны бярвенні бубняць 
лес сваім ходам да мора плыве

вогнікі скупа блішчаць на плытах
чуецца песня далёка ўначы
лёгка лунае ў паветры як птах
быццам ад хлопцаў не можа ўцячы

хлопцы звязалі бярвенні ў плыты
гоняць іх смела удальдалячынь
а над ракой навісаюць масты
а пад мастамі бушуе быстрынь

трэба мець вока на хібах вады
трэба руку капітанскую мець
ёсць непраходныя ў хвалях хады
можна і ў процьму з плытом паляцець

толькі плыты праганяў тут не раз
наш атаман  плытагон малады
ды вось ні разу ў вірах не завяз
і не збаяўся таемнай вады

