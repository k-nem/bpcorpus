свеце месяц свеце
з вечара да рана
арэ мужык поле
не сваё а пана

не сваё так поле
мужычок пахае
бо сваёй зямелькі
так нямнога мае

пахае пахае
і галосіць песні
ўвесь потам пакрыты
ўвесь крывавай плесняй

у даль у шыроку
гоне думкі роем
гоне іх і ў прышласць
глядзіць з неспакоем

вось надыйдзе восень
двор багацце зложа
будуць поўны торпы
і сена і збожжа

весела пан з паняй
едзе за граніцу
мужыку ж хоць зубы
злажы на паліцу

аручы чужое
ад юр’я да спаса
сабе й не згарусціў
к восені запасаў

бясхлеб’е глухое
на стале засядзе
яго з дзецьмі з жонкай
пасвара павадзе

у карчму загоне
на горазабаву
кажушок бравэрку
даць скажа ў заставу

свісне ў хаце холад
свісне папацёмку
а ў бары у панскім 
сосна у сасонку

і шумяць сасонкі
мужычку над вухам
кінь смутныя думкі
кінь ды будзь ты зухам

надыйдзе гадзіна
зямелькі прыбудзе
запануе доля
у бедным у людзе

мужычок сасоннік
чуе і не чуе
арэ й ціха плача
аб долі бядуе

не шумі бор панскі
так удзень і ўночы
пакуль сонца ўзыйдзе
раса выесць вочы

раса выесць вочы
пот цела паране
пакуль будзе ў хаце
долі панаванне

