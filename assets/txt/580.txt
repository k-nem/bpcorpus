стаім мы перад будучыняй нашай
і ўсё варожым сочым ейны ход
ці ўскрэснем мы з душой ўпаўшай звяўшай
каб выйсці ў свет як нейкі здольны род

сягоння мы жывём і ўдзень мы блудзім
пад маскай асляпляючаю нас
і што сказаць самім сабе і людзям
не ведаем не можам хоць і час

заціснуты задушаны як мышы
пад жорсткім венікам з усіх бакоў
шукаем як сляпыя не згубіўшы
таго свайго што наша ад вякоў

пакрыўленыя колісь нашы душы
дагэтуль выпрастаць не ў моцы йшчэ
снуёмся ў думках зводных затануўшы
а хтось а штось і мучыць і пячэ

цябе чакаем будучыні нейкай
што прыйдзеш недзе ўсіх нас павядзеш
і гінем марна пад чужой апекай
адбіўшыся ад родных вехаў меж

а хтось далёкі ці хтось можа блізкі
засеў за наш бяседны сытны стол
і кідае як з ласкі нам агрызкі
а мы к зямлі з падзякай гнёмся ўпол

нявольніцтва й жабрацтва так нас з’ела
і так нам высмактала з сэрца сок
што нат у вочы глянуць плюнуць смела
не смеем стоптаныя на пясок

там чутна беларусь там  незалежнасць
а там  паўстань пракляццем ну а мы
мы ў страху дум крутня разбежнасць
без толку крыллем хлопаем як цьмы

о так як цьмы як спуджаны вароны
і слухаем і нюхаем тут там
які павеяў вецер на загоны
заходні ўсходні й ці ад нас ці к нам

аграбленыя з гонару й кашулі
з свайго прыпыну выгнаныя вон
мы дзякуем што торбы апранулі
на нас ды з нашых нітаквалакон

з кійком жабрачым так мы паўналеткі
брыдзём паўзём у свет  скрозь неўпапад
і прысягаем клічам бога ў сведкі
што мы  не мы што нехта вінават

і так жывём сябе саміх не знаўшы
учора сёння лазім між канаў
няўжо ж бы хто й над будучыняй нашай
навек залом пракляты заламаў

няўжо нас не аб’ясніць розум ясны
і не пакінем біцца з кута ў кут
няўжо кліч вечны будзе ў нас напрасны 
кліч бураломны вызваленне з пут

