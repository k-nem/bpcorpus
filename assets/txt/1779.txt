ты не прыйшла як быў я хворы
і смерць парог мой сцерагла
і мне канец здаваўся скоры
ты не прыйшла ты не прыйшла

ты не прыйшла калі мне снілась
што ты сястрой пры мне была
і як дзіцём са мной вадзілась
ты не прыйшла ты не прыйшла

ты не прыйшла калі рукі я
не мог паднесці да чала
былі усе былі чужыя
а ты адна ты не прыйшла

ты боль уцішыць мой каханнем
патрэбы ў сэрцы не знайшла
і як другія з прывітаннем
ты не зайшла ты не зайшла

