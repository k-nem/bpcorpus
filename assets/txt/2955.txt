знову блукаю па вуліцах сініх
сэрца кудысьці мяне завяло
шыльда над вокнамі клуб адрынутых
з вокнаў на снег  скупое святло
ноччу ў таемныя гэтыя сховы
з блытанай сеці завулкаў глухіх
часта прыходзіць людвіг бетховен
здраджаны дбаннем кабет зямных
лермантаў тут і таго не кахалі
хто ж тады варты гэтага больш
вось ён сядзіць ля каміна ў зале
і ўспамінае свой першы боль
геній каханне сэрца свабоднае
вершы алмазныя зпад пяра 
ўсё прамяняла яна на злодзея
слаўнага тым што каштоўнасці краў
і не рука што мцыры стварыла
а пяцярня што рубіны ўзяла
песціла рукі адзінай і мілай
доўгія косы яе распляла
грукаюць дзверы і госці новыя
йдуць у пакой праз халодны туман
дантэ петрарка катул багдановіч
столькі гасцей што й ліку няма
проста да зорак халодных упарта
з комінаў выбіваецца дым
сумныя цені джульеты гвічардзі
лоты і лесбіі рэюць над ім
іскры лятуць і лятуць да світання
ў цемру і снег як жывыя чмялі
тыя што варты стакрот кахання
тыя не маюць яго на зямлі
потым як пойдуць ў зямлю сырую
сотні прыгожых дзяўчат і дам
статуям іхнім рукі цалуюць
быццам лягчэй ад таго касцям

