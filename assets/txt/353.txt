гудуць званы з дня ў дзень гудуць мядзяныя званы
як стогн гудводгулле гучыць мальбою жудзі
дрыжыць званіцы мур сцюдзёны цагляны
дрыжыць званар надорваныя рвучы грудзі

наводзіць гэта музыка нязводны звод нуды
скрабе душу як сенажаць жалезныя бароны
па сэрцу б’е як дождж па шклянай шыбе ў халады
гадуе ў думах сказ бадучы забабонны

ў мазгі залазіць жах што гэты буйны звон званоў 
хаўтурны гэта звон спакон нямых сталеццяў
што гэтая званіца  мерцвяковы вечны схоў
званар  грабар што косці згортвае па свеце

