наваградак золь прысенне зімы
рунь і дрэвы мараць аб цёплых снягах
о якая самота гатэльнай турмы
векавая якая туга
крыжацкай навалай з паўночных меж
падпаўзае пад стромы зіма
на схілах чыгунная чырвань веж
прамерзла да сэрца амаль
вецер з цемры польнай бы ўдар ляза
бадзякі зіхацяць як шкло
як жа ім халодна чарцячым князям
у іхніх загонах было
паміраў жарынкамі веж карагод
мой апошні агеньчык жаўрэў нежывы
і коні калматыя білі лёд
да замерзлай жоўтай травы
і скакаў да брамы начны ганец
і крычаў што безліч крыжацкіх зграй
што ад сцюжы чужынскай і сцюжы сардэц
памірае ўлюбёны край
ноч гасцільня горад даўно апусцеў
у вежах пяць стагоддзяў як згаслі агні
і вецер у вокны лісце мяце
прамерзлае  аж звініць
уначы ірвецца дрымоты ніць
як удар
бо прыпомніў у сне
што свіцязь у нетрах забытая сніць
у дубовай сваёй труне

