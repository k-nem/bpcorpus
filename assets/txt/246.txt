дзе вы хлопцы непакорныя
дзе вы з песняй удалою
як на поле на прасторнае
вы хадзілі грамадою

ці пайшлі вы у далёкую
у старонку у чужую
ці ляглі вы адзінокія
у магілку у сырую

дзе вы песні дзе свабодныя
дзе ваш водгалас магучы
як вы звалі сыны родныя
да той працы да кіпучай

ці замёрлі вы нячутымі
серад лесу серад поля
ці і вас скавалі путамі
ці і вас змагла няволя

гэй нявідна друга сільнага
спіць хто ж сон яго ўстрывожа
гэй ад енку ад магільнага
песня вырвацца не можа

