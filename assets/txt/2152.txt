іжа ясі на небясі
хлеб наш насушны схавай нам днесь
 дзядзька можа здасі
 таварыш дальбог жа ўвесь
у дзядзькі наўмысле плаксівая міна
паверыш ну хоць бы асміна
сам патурбуйся прайдзі да свірна

свіран вядома даўно пусты
збожжа вядома пайшло ў кусты
ды ўрэшце таварыш настроены мірна
ласку баіцца страціць навек
да дзядзькі плаксівага повен спагады
што ні кажы ты а і ён  чалавек
хоць і цвёрдазады
мяккі таварыш проста як вата
хоць куды хочаш яго запіхай
развітваецца вінавата
неяк жа будзе няхай
як з яго возьмеш калі ж ён божыцца

падаўся таварыш па гладкай дарожачцы
і хрысціць кулак мазгаўню цвёрдалобую
ну адкаснулася нячыстая сіла
дзякаваць богу мяйца і сына
хлеба яму а трасцы з хваробаю

лагодны таварыш быццам на шпацыры
а ўслед яму  шротам кулацкія пацеры
а ўслед яму шчэрыцца жоўты ікол
запісвай таварыш сабе ў пратакол
словы цягучыя з шэрае ваты
захады ўсе прыняты

нам гэта вата абходзіцца дорага
яна ад удараў захоўвае ворага
яна прыкрывае пудоў мільёны
і хлеба і мяса і лёну
заўсёды гатова прыгрэць сваяка
люба і куму і брату і свату
стуліцца за гэтую вату
ды нешта ж пра вату сказаў цк

у бойцы за справу сацыялізма
ударце па ваце апартунізма
каб аж ушчэнт расхвастаць
каб востраю зброяй працяць навылёт
каб аж норку пад ватай дастаць
дзе рыецца сёння кулацкі крот

