на выстаўцы

адзін ля другога 
ў рады павільёны 
і іскрамі ў сэрца
ўдараюць аншлагі
будоўлі вялікай
будоўлі развойнай
вяшчаюць паспехі
чырвоныя сцягі

на цвёрдым падмуры
калгаснага руху
узростае буйная
скрозь гаспадарка
мінулыя з’явы 
іх вецер раздзьмухаў
ім песню адходжую
воран адкаркаў

разгорнутым строем
сустрэчнасцю планаў
ўсё вышай ды вышай
растуць дасягненні
іх зрокам празрыстым
увечар і ўранне
аглядае мудра
важаты наш
ленін

указна рукою
ён шлях адмячае
наперад
наперад
з ваёўным задорам
разворвайце межы
хай трактар ступае
распальвайце
працы натхнення
горан

адзін ля другога
ў рады павільёны
у высі кідаюць
жывыя імкненні
мы чуем твой голас
прызыўны
кіроўны
наш мудры настаўнік
важаты наш 
ленін

