блудзіла сіротка па полі
блудзіла шукаючы долі
якой яна зроду не мела
і дарма бядачка хадзіла
забрала сіротку магіла
так долі пабачыць не ўспела

нічога ўжо беднай не трэба
ні хаты ні світкі ні хлеба
ні людскага жалю прывету
не крыўдзіць жыццё ў беспрытонні
сіроткі гаротнай сягоння
ўдалі ад няпраўды ад свету

спі ў вечнай сіротка хатулі
дзе тата спіць твой і матуля
ты лепшай не мела пасцелі
ой каб ты ў дамоўцы не спала
цябе я мяне б ты пазнала
мы роўную песню б запелі

запелі б так шчыра балесне
а гулка сіроцкая песня
па свеце нясецца з трывогай
мы пелі б маліліся смела
каб наша малітва ўзляцела
аж там аж пад неба да бога

ў малітве ляглі бы ўсе справы
якія стварае крывавы
наш быт у жыццёвым пакосе
малілі б прасілі каб болей
шукаці не трэ было долі
каб лепей сіроткам жылося

