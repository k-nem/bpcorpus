сяджу я адзін у святліцы
з душою агорнутай сумам
гадзіннік стары на паліцы
ўтуруе самотлівым думам

усё прамінае у часе
няволя самота пакута
а йшчэ што у долі ў запасе
дванаццаць гадзін і мінута

жыццё уцякае нязначна
па хвілечцы хвілька чаму ты
не ловіш яго неабачны
дванаццаць гадзін дзве мінуты

без следу без знаку цень ценню
праз жыцце ідзеш у труну ты
якое ж найлепшае менне
тваё чалавеча  мінуты

