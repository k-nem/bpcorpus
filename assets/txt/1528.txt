вісне скарга уздоўж нёмна
беларусі сына
як ты бедна як ты цёмна
родная краіна

збіты ў кучу твае вёскі
стрэхі ў дол уходзяць
смутнай песні адгалоскі
лес курганы родзяць

крыж збуцвелы знак пакуты
тут і там чарнее
даль паўнютка ціхай смуты 
жаль на душу вее

ўсё ў табе мой родны краю
апавіта горам
i той вецер што дзьме з гаю
што шуміць над борам

тыя песні што на полі
жнеі запяваюць
тыя думкі што да болю
сэрца калыхаюць

ва мне смутак гора гэта
водгулле знаходзіць
сэрца жалем абагрэта
песні смутку родзіць

няхай плачам у тэй далі
песня разальецца
каб усе на свеце зналі
як нам тут жывецца

