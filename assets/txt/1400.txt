ціха калоссі схіліўшы галовы
шэпчуць у межах палёў
толькі ж не слухае неба іх мовы 
скаргі ржаных каласоў

сіняе неба ўсё сонцам заліта
полудзень вар цішыня
дожджыку просіць зялёнае жыта
прагне вады ярына

ша хмарка хмарка дарагая
паўзе па небе зза лясоў
яна  надзея радасць гаю
жаданне красак каласоў

бо сонца ж так пячэ без жалю
бо душна горача ў палёх
смуга сухая крые далі
мальбы ж раслін не чуе бог

нямее ўсё маўчыць чакае
надзеі тоіць ўсё вакол
i прагна вільгаць палыкае
акамянелы пылкі дол

глядзіць і лес і луг з мальбою
гадае думае зямля
што хмарка дожджыкамслязою
спадзе  ажывіцца ралля

i ў неба дойдзе плач з туманам
што сівым дымам нема звіс
над цёмным лесам і курганам
i ліне дожджыкам наніз

плыве хмурынка ў сінім полі
мінае лес мінае гай 
яна не чуе крыку болю
бо вабіць хмарку іншы край

