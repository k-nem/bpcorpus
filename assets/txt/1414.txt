прыгадаем пятро тыя межы
па якіх нашы ногі хадзілі
жыў і ты жыў і я ў падбярэжжы
i былі мы тады яшчэ ў сіле
i пітва там было нам і ежы
i ўсяго чым багата прырода
а той дуб а той дзед з падбярэжжа 
іх няма і мне гэтак іх шкода

час і хату і грушу змітрэжыў
а якія былі сапяжанкі
іншы вобраз цяпер падбярэжжа 
не пазнаць падбярэжскай палянкі

я не бачыў пышнейшай адзежы
i убранства лугоў зеляніны
апроч той што цвіла ў падбярэжжы
уздоўж свіслацкай мірнай даліны

нас хілілі дубовыя вежы
свіслач рыбай нас шчодра дарыла
эх пятро мой пятро падбярэжжа
прыгадаць мне сягоння так міла

ідзі ж далей у новай адзежы
i жыві яшчэ ну два паўвекі
ды паэзіі мудрай і свежай
ты падай на карысць чалавеку

