будзь шчасліва дзяўчынка ў нядолі
хай пацеха цябе міне
мне з табой жыць не суджана болей
гоніць доля адгэтуль мяне

будзь шчасліва дзяўчынкагалубка
не крыўдую на гордасць тваю
не чуў ласкавых слоў з тваіх губкаў
хоць так шчыра любіў і люблю

усё пекла я зведаў кахання
усе мукі яго скаштаваў
а ўсю радасць і рай мілавання
недруг вырваў спаганіў стаптаў

я так шчасця на свеце знаў мала
і прывету не знаў ад людзей
цябе ўбачыў  і весела стала
і ты стала за ўсё мне мілей

як слуга як нявольнік табе я
так стараўся служыць дагадзіць
так любіў цябе шчыра з надзеяй
што ўзаемнасцю будзеш плаціць

ты ж дзяўчынка за гэтую дружбу
не жалела мяне анічуць
за прывет мой за любасць за службу
слова ласкі не ўмела шапнуць

эй дзяўчынка дзяўчынка свет відзе
усю праўду няпраўду усю
і хто знае ці часам не прыйдзе
слушны дар за нядолю маю

будзь шчасліва дзяўчынка любіся
з тым хто толькі зняславіў цябе
і пазнаўшы ману ўсю не гніся
бо тады ўжо не жыць лепш табе

мяне знаю дзяўчынка забудзеш
ці ж на памяць слуга зарабіў
але хоць мо і верыць не будзеш
цябе першую я так любіў

яшчэ раз будзь шчасліва дзяўчынка
хоць не лёгка нам шчасце спаткаць
я ж адзін як над рэчкай вярбінка
буду жыць і цябе ўспамінаць

і на памяць што ў сэрцы мне ўскрэсне
чым я жыў так і мучыўся чым
злажу самую лепшую песню
аб табе і каханні тваім

