вясной якраз на нашых святах
я быў ў засценку ліпнякі
а там у нізкіх курных хатах
жывуць галотамужыкі
сагнуўся ракам і у дзверы
упоўз я ў хату мужыка
каб сам не бачыў не паверыў
як горка доля бедака
на сценах голых і вільготных
растуць грыбы цячэ вада
і льецца на дзяцей гаротных
хвароба нэндза і бяда
аконца мала чуць свіціцца
ніколі сонца не відаць
смурод і чад у брудах дзеці
адно дзярэцца  пяць крычаць
няма ж спакою беднай маці
няма ратунку ані сна
няма каму прыбраць у хаце
ляжыць схварэўшая адна
а пры баку дзіця ў карыце 
увесь у больках заскаруз
закручаны у зрэбнай свіце
устаць не можа бо нядуж
а дзеці воўкам пазіраюць
з мяне дзівяцца хто такі
як бы нічога больш не знаюць
апроч балота асакі
яфімка цяжка уздыхае
з бядой не можа саўладаць
галодны дзеці сам не мае
за што і рук сваіх зацяць
да свету ўстане кіне дзетак
на заработкі к пану йдзе
глытае пот з слязьмі і гэтак
век пераходзіць у бядзе
чым як жывуць адкуль іх сіла
ні круп ні хлеба ні гаршка
здалося я папаў ў магілу
але не ў хату мужыка
дык во дзе бачыць гора можам
жыццё і долю бедакоў
а колькі іх на свеце божым
такіх ліпняцкіх мужыкоў

