злосна сказаў уставай пяхота
мы не на пляжы а на вайне
і лёг на змяіныя скруткі дроту
і дзвесце салдацкіх запыленых ботаў
прайшлі па яго спіне

не ён а другія ішлі ў атаку
гранаты кідалі ў бліндажы
калолі фрыцаў палілі танкі
і сцяг перамогі ўзнімалі ранкам
на заваёваным рубяжы

а ён свае косці з іржавых калючак
сваімі рукамі без стогну аддзёр
зваліўся на травы і стала балюча
і травам і росам і ветрам гаючым
што прыляцелі з валдайскіх азёр

