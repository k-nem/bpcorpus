груган сустрэўшы салаўя
з сваяцтвам лезці стаў к таму
ты родны мне як бачу я
хадзі ж як брата абыму

у нас з табой адзін фасон 
як глюгі крыллі і насы
птушына ў нас быццё і сон
птушыны маем галасы

дык што ж нам жыць так па сабе
пры том табою не гарджу
хоць я шмат большы ад цябе
і ў чорнай вопратцы хаджу

о вельмі дзякую за чэсць 
адпеў салоўка знад палян
мо ў нас і адналькова шэрсць
а ўсё ж такі ты брат груган

