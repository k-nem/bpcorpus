паўстань з народу нашага прарок
праяваў бураломных варажбіт
і мудрым словам скінь з народу ўрок
якім быў век праз ворагам спавіт

збяры ў адну ўсю беларусь сям’ю
вазьмі з яе прысягу і зарок
што не прадасць сябе сваю зямлю
зняць путы бацькаўшчыне ўстань прарок

паўстань з народу нашага пясняр
былых і будучых вякоў баян
і ў бурны кліч як буры ўдар
з віхрамі загудзі пад звон кайдан

гудзі над беларусяй з краю ў край
у сэрцах спячых распалі пажар
над курганамі перуном зайграй
збудзіць нябожчыкаў паўстань пясняр

паўстань з народу нашага ваяк
і волатам на вогненным кані
народ аграблены  бы з торб жабрак
за бацькаўшчыну павядзі ў агні

да хвалы шлях айчыне пакажы
змяці з палёў яе чужых бадзяк
на стражы стань гранічнае мяжы
свой край заваяваць паўстань ваяк

паўстань з народу нашага ўладар
адбудаваць свой збураны пасад
бо твой народ забыў хто гаспадар
і хто яго абдзёр з каронных шат

на ўладара жджэ беларусь даўно
і жджэ цябе ўладарства божы дар
вялікае магутнае яно
пад беларускі сцяг прыйдзі ўладар

