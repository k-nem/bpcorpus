зашумелі сосны дзіва дзіва
быццам бы наяве а не ў сне
маладосць з усмешкаю шчаслівай
падышла нячутна да мяне

я была такой звонкагалосай
тоненькай і лёгкай як яна
і такія ж ільняныя косы
залаціла сонейкам вясна

выйшла я ў жыццё па траскай гаці 
бездань калыхалася пад ёй
 мужнай будзь  вучыла мяне маці
 чэснай будзь  даводзіў бацька мой

я з дарогі не хацела збочыць
хоць яна нялёгкаю была
смерць не раз мне пазірала ў вочы
толькі я вачэй не адвяла

сэрцам не схлусіла я ні разу
хоць спакуса сцерагла мяне
верная бацькоўскаму наказу
я служыла роднай старане

мужна перанеслі мы напасці
і хоць кожны з нас  нядоўгі госць
аддаём мы людзям толькі шчасце 
хай яго шануе маладосць

