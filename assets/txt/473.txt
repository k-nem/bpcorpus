на полі стаяў бледны снег
вясна абходзіць поле
пакінь у хаце свой начлег
устань са сну саколе

паводка б’ецца ў берагі
і ў шляхі б’е нямыя
яшчэ разгон адзін другі 
і ложа тваё змые

плакуча шумам стогне бор
пракляццем бор заводзе
на тых нясе свой прыгавор
што спяць назло прыродзе

па небе сонейка дугой
заносіць круг паволі
пакінь начлег у хаце свой
устань са сну саколе

