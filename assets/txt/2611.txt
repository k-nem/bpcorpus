я помню франтавыя гарады
я помню вас паселішчы сляпыя
у памяці маёй сірэны выюць
як вылі ў тыя цёмныя гады
нічым нас не застрашыць не здзівіць
здаецца з намі ўсё ужо бывала
і грозны гул ваеннага абвала
у сне нас хоча часам раздавіць
ты стаў ізноў відушчым горад мой
і нам не сорам мінскам пахваліцца
ды хочацца часамі нахіліцца
над скруткам старажытнасці сівой
а з даўніны нічога не чуваць 
вайна спаліла помнікі і кнігі
і берагоў няма на берагах нямігі
і мінск стары ўжо нельга і пазнаць
хацеў я каб і мінск градчаны меў
і бронзу палкаводцаў ганарыстых
і нейкім замкам спакушаў турыстаў
ды ён другою славай прагрымеў
дык што падлічым дасталося нам
імя сталіцы нараджэння дата
падполля слава з кроўю напалам
ды каракумы попелу ў дадатак
ты  горад мой і быццам бы не мой
усё ў табе нязвычнае і новае
і рокат завадскі тваёю стаў асноваю
і пахнеш ты жалезам і сасной
ад плошчаў да лісточка на вярбе
мы зноў цябе стварылі родны горад
і рукатворным цёмнасінім морам
завабілі мы чаек да сябе
мы дзецям горад свой перададзім
свой дом свой дождж і месца на заводзе
а хочацца звязаць усе стагоддзі
у сноп адзін
бо мінск у нас адзін

