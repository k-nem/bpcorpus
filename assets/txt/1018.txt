дрэнна маё жыцце
ўсё ідзе не ў лад
i крычаць мне ўсюды
асадзі назад

божа ты мой мілы
б'юся я як гад
толькі ж дзе ні ткнуся 
асадзі назад

помню я жаніўся
добры быў мой сват
к дзеўцы нос паткнулі 
асадзі назад

дзеўка была важна
ды сусед кандрат
мне нагу падставіў 
асадзі назад

трапіў раз у горад
быў якраз парад
лезу я наперад 
асадзі назад

у засеках пуста
жыта выбіў град
дай старшынька ссуды
асадзі назад

я з капейкі збіўся
зарабіць я рад
ці няма работы
асадзі назад

сам я растрапаўся
лезе з плеч халат 
 памажэце людзі
 асадзі назад

сына свайго ў людзі
вывеў бы ігнат
 вось мой сын паночкі
 асадзі назад

хлеб прыслалі ў вёску
там галодных шмат
пруся я з мяшэчкам 
асадзі назад

галаву я маю
быў бы дэпутат
 цэнзу ты не маеш
асадзі назад
праўда што таіцца
быў і мой чарод
два разы на жыцці
выйшаў я ўпярод

ўзбунтаваў я вёску
ой быў цяжкі год
прыязджае прыстаў
 выхадзі ўпярод

гэта ты мярзавец
ўзбунтаваў народ
гэй гарадавыя
даць яму ўпярод

