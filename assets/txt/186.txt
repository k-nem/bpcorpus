топчучы верас і мох
цёмных імшараў і лоз
выбрыў на сонны разлог
на апляснелы пакос

зубам ляскоча аб зуб
вочы палаюць агнём
стаў як калода як слуп
стаў і азваўся выццём

выў сярод дрэмлючых ніў
як бы на суд каго зваў
хто сатварыў спарадзіў
хто узрасціў гадаваў

ноч  ён на вырай на жыр
дзень  у бярлогу як смоўж
пустка удоўжкі і ўшыр
пустка ушыркі і ўдоўж

выў ён а рэха ўсё ўдаль
з рогатам дзікім плыло
толькі не віўся ў ім жаль
рэха пракляцце нясло

