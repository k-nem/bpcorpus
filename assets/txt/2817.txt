буран над уцёсамі чорнымі
на мёртвых травах іграе
а ўнізе а ў прорве  мора
без дна без канца без краю
там жвір пад прыбоем марыць
пчолы гудуць закахана
а тут дзе маланкі і хмары
і орды вандроўных туманаў
у пекла прысенні пад спевы
хаўтурныя траў з вятрамі 
расце каравае дрэва
абпаленае перунамі
стаіць і ў цвіценне верыць 
адно супраць сцюж і абвалаў
смерць хаваючы ў сэрцы
жыццё  ў каранях між скалаў

