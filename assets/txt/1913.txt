не хачу забыцця я ў цудоўных чарах
каб не мець ніякіх думак ды клапотаў
а сядзець бязмоўна у салодкіх марах
апоены макам ціхае дрымоты

не прашу забыцця на зямлі панурай
не прашу нямога дзіўнага спакою
а прашу я моцна і прашу я буры
цёмнае сібернай страшнае ды злое

каб ад ветраў шумных ўкол зямля траслася
каб танула неба ў завірушных гулах
ад якіх маланка з громамі б лілася
да зямлі дрымотнай да зямлі нячулай

не прашу спакою не прашу забыцця
бо жыццё заўсёды ў цішы замірае
а прашу я буры бо ад буры жыццё
з сілаю магутнай біцца пачынае

