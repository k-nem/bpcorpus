ў вечным боры цемнатворы
скачуць плачуць весяляцца
жнуць збіраюць дзіважніва
ў сонным полі ў горкай долі

ночай ходзяць днём заводзяць
твораць мораць яснагляды
веюць сеюць плесні ў песні
на палаці ў кволай хаце

як начніцычарналіцы
скрыпам шыпам маладзяцца
кінем плюнем чарымары
на паляны нечапаны

над курганам незабраным
скрутыпуты разасцелем
сномтравою станем глянем
на няўлады на пасады

з чорным богам прад парогам
сталі ў хвале як кароны
і пануюць  скачуць плачуць
цемнатворы ў вечным боры

