ад прадзедаў спакон вякоў
мне засталася спадчына
паміж сваіх і чужакоў
яна мне ласкай матчынай

аб ёй мне баюць казкісны
вясеннія праталіны
і лесу шэлест верасны
і ў полі дуб апалены

аб ёй мне будзіць успамін
на ліпе бусел клёкатам
і той стары амшалы тын
што лёг ля вёсак покатам

і тое нуднае ягнят
бляяннезоў на пасьбішчы
і крык вароніных грамад
на могілкавым кладзьбішчы

і ў белы дзень і ў чорну ноч
я ўсцяж раблю агледзіны
ці гэты скарб не збрыў дзе проч
ці трутнем ён не з’едзены

нашу яго ў жывой душы
як вечны светачполымя
што сярод цемры і глушы
мне свеціць між вандоламі

жыве з ім дум маіх сям’я
і сніць з ім сны нязводныя
завецца ж спадчына мая
ўсяго старонкай роднаю

