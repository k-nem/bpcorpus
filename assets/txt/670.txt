хахахаха будзь весел кінь хныкаць
ўпіцца кроўю сваёй не спадзейся
можаш сэрца рваць выці і клікаць
можаш з сэрца свайго молат выкуць
толькі ўдарыць не смей ім а смейся

смейся смехамсычэннем праз скрогат
перадсмертны зубоў і рассейся
ў гразь жыцця ў пекла дантава рогат
каб аж косці ўстрасаў дзікі дрогат
на пацеху сляпой дзічы смейся

вырывай з сябе жылу па жыле
ві ў вяроўку ў пятлю і павесся
і пакуль у зямлю не зарылі
хоць дух будзе шыпець у бяссіллі
на сваіх вісі жылах і смейся

смейся смехамскавытам вядзьмачым
у віхровым пасвісце развейся
і над светам раз’юшаным спячым
над жывымі трупамі і плачам
ты лунай вочы рві сабе й смейся

хахахаха душу сваю выні
палажы на далонь і надзейся
што павераць табе што не згіне
ўся прысяга твая ў чорнай ціне
перасудаў людскіх хаха смейся

смейся смехам  хрыпеннем быдляці
з перарэзаным горлам і грэйся
ў гэтым храпе скрозь стогн і пракляцце
і не важся да сэрца ўздыхаці
ласкі ждаць хоць крывёю а смейся

