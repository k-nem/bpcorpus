сякеру молат серп і плуг
нам доля з роду даручыла
за працай цяжкай крэп наш рух
расла за працай наша сіла
ад золку к цёмнаму ў працяг
сяклі мы гваздалі й аралі
ў крывавым поце ды ў слязах
сваіх тыранаў збагачалі
ад працы нашай свет паўнеў
таміўся здэцца ад багацця
хто смачна піў хто смачна еў
хто жыў у роскашы ў палацах 
той быў павінен толькі нам
ад нас залежаў той ад роду
а нам працоўнікам майстрам
не мець было й на міг свабоды
нуда і голад недахват
нядоля й здзекі ў цесным сплёту
вянчалі працы наш пасад
прыгонам гналі на работу
і мы рабілі ці ж цяпер
калі свабодная краіна
патухне палкі наш намер
к рабоце ўпартай ды няўпыннай
ці мы не знойдзем свежых сіл
старанняў новых не дастанем
і наш магутны творчы ўздым
свабодным духам не ап’янім
о не бурляць ужо ў душы
пазыў імкненні ды ахвота
стальной калонаю рушыць
на адбудоўчую работу
сякера молат серп і плуг
ў руках свабоднага не тое
чым раньш тамілі гарды дух
ды цела ранілі худое
наш кожны ўзмах наш кожны стук
і ў ніве кожная разора
у жыцці працоўных меней мук
жыццю свабоднаму падпора
дзе будзе праца наша йсці
адна служыцьме нам дарука
нядолю цяжкую звясці
паставіць крыж над цяжкай мукай
за працу ж ўсе к зямлі ў завод
размах яе шырэй раскіньма
камуны хай яна прыход
кіпучай творчасцю абдыме

