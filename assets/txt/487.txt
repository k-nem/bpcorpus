на штыхі пад званы і пажар
мы ўзрухнулі зямлі ўсёй абшар

фабрык мы грахатлівых сыны
мы ў крыві мы ў агні не адны

расплаўляем зямлю як чыгун
на вагнішчы ўсялюдных камун

пад нагамі сусветны банкір
на штыхах каранованы мір

мы народы ўсіх нацый краін
б’ём пабеду ў бубны як адзін

на змаганне з заўзятым ўрагом
усясветна ўсялюдна ідзём

падае голас захаду ўсход
гэй пад сцягі паўсталы народ

ад сусветных народных трыбун
трубяць трубы злучоных камун

крывёй пеніць пабедны бакал
згінь згары людаедкапітал

бой апошні  памерці ці жыць
на ўсясветным абшары гарыць

на штыхах перакулены трон
руйнавальны трасе небам звон

руйнавальны той молат чыгун
нашых вольных працоўных камун

