                         не пакідайце ж мовы нашай
                         беларускай каб не ўмёрлі
                         фбагушэвіч

не дай мне бог духоўным стаць бадзягам
без памяці жывой без каранёў
ісці бязмэтна за ілжывым сцягам
і верыць што вяшчуе вараннё

народзе мой не дай мне абмыліцца
маўчаць як ты маўчаў цераз вякі
і рабскаю рахманасцю хваліцца
і падстаўляць для ўдару дзве шчакі 

гісторыю распятую на крэсах
і на заходніх з поўначчу краях
і мову што спрадвеку лёс накрэсліў
каб ты купалы словам акрыяў

няўжо забыта ўсё перазабыта 
сыноў найлепшых светлы запавет
не веру што аднойчы з тварам сытым
з духоўнай торбаю ты выладзішся ў свет

ці быў калі народсамазабойца 
скажыце мне вучоныя мужы
дык што ж цябе не мота не прапойцу
штурхае да апошняе мяжы

я ведаю народы паміраюць
але такі  з хатынямі ў душы
якому пекла можа здацца раем 
такі як свет павінен вечна жыць

не дай жа ў сэрцы зруйнаваць краіну
што на шляхах крывавых збудаваў
пайсці перараджэнца каляінай
што мову забываў ці забіваў

народзе мой прабач дакор палынны 
ці мне сароміць і ці мне вучыць
ты знаеш лепш ты не падсудны сыну
але ці лепш як здрадна сын маўчыць

