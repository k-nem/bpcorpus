у небе сузор’і такія сінія
сон над снягамі яшчэ плыве
добрага ранку ўдавагаспадыня
мір клапатлівай тваёй галаве
полымя цёплы чалеснік ліжа
лёд на акне ад яго сышоў
проста ў акно ад водбліску рыжы
звонку глядзіць і зайздросціць воўк
ты як знаходка для ўсёй брыгады
сытыя ўсе абшытыя ўсе
толькі жывеш не сабе на радасць
ведаеш не пайду пакрысе

сонца якое ўдавагасгіадыня
дзень які добры сустрэліся зноў
што гэта села на скронях іней
ці сівізна ад мінулых гадоў
ёсць ад чаго і я гэта маю
цяжка было нам жыць на зямлі
мужа забілі твайго паліцаі
жонку маю пад расстрэл падвялі
боль абаім яшчэ сэрца паліць
ты яго несці дапамагла
тузіну год мы па іх сумавалі
пухам няхай ім будзе зямля
шкода глядзець на цябе гаротная
так бы й пагладзіў па галаве
ці вінаватая ты ў адзіноцтве
ці вінаваты я ва ўдаўстве
ранак быў цяжкі стамілася мусіць
а выглядаеш як сліва ў расе
добраю б жонкай была ты камусьці
дзякуй на слове я пайду пакрысе

ноч надыходзіць за вокнамі сінія
зноў заляглі бясконца снягі
што ж ты сядзіш без святла гаспадыня
пэўна стамілася дзень даўгі
ведаеш восень  цяжкая штука
але ж бывае і цёплай яна
калі трымаеш жончыны рукі 
сэрцам адчуеш зноўку вясна
што ж ты такое зрабіла са мною
што ад цябе мне дарогі няма
што на душы мне так неспакойна
што ў галаве маёй нейкі туман
снег замятае шляхідарогі
любая што ж ты не трэба не плач
падае
падае на падлогу
з рук гаспадыні чорны рагач

