не чакай пацехі скорай
думкам дай заснуць
што паспагадае гору
твайму хтонібудзь

не чакай ты ласкі братняй
што можа калі
дабравольна і бясплатна
дастанеш зямлі

не чакай што ржа з гадамі
паесць ланцугі
што мінуцца сабой самі
нагайкі штыхі

не чакай знай да магілы
жывеш з сілы рук
павер сіле толькі сілай
збудзешся ўсіх мук

рухне ўсё што з веку сходзе
ляжа к шчасцю след
так з зімы вясны разводдзе
аднаўляе свет

