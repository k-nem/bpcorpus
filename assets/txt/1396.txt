між палёў шырокіх
я адзін стаю
ахваціла ціша
ўсю душу маю

ночанька мая ты
водблеск глыбіні
ты душу чаруеш
спевам цішыні

многа ў гэтым спеве
водгукаў жывых
іх не зловіш вухам
чуеш сэрцам іх

ночанька мая ты
ціхі сон вясны
колькі зор на небе
як блішчаць яны

водблескам пажару
неба край гарыць 
там двурогі месяц
выплыў зза гары

ночанька мая ты
ціхая дума
не ахваціш вокам
i тых слоў няма

апісаць твой вобраз
хараство спакой 
толькі ў цябе ўнікнеш
чуткаю душой

