ах якое грознае гора
ах якая журба ў світанні
на вачах у нябёсаў чорных
на расстрэл адводзяць каханне

і міндаль палыхае як лава
і персікаў белыя крылы
як каханню бялюткі саван
як вянок на яго магілу

а яно адыходзіць праклятае
а яно нават жыць не хоча
сябры затрымайце катаў
сяброўкі закрыйце ім вочы

прыйдзе можа часіна злая
калі згасне крывавы месяц
і магчыма мяне расстраляюць
і магчыма мяне павесяць

але я й на пласе прыпомню
ў небе ранішнім  водсвет лёду
ў тумане  кіпарысы цёмныя
а цябе адводзяць адводзяць

пад апошнімі цьмянымі зорамі
труп кахання як труп каханай
ах якое бязмежнае гора
якая крывавая рана

