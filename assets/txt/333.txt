ну што сумен там ты мой дзяцюк малады
давай чарку на стол вот і ўся тут бяда
кінь драмаць і ўздыхаць уздыхні лепш тады
як ці жыць ці ўміраць будзе ўжо не наўда

груканём стуканём чарка ў чарку як след
бач і стане душа паланеці агнём
весялей і смялей глянуць вочы на свет
весялей і смялей пойдзе ўсё хадуном

ты бядуеш адно што жыць кепска табе
плюнь на тое што кепска што лепей  шукай
як вужака калісь і я віўся ў жальбе
глянь сягоння ўсё роўна  ці пекла ці рай

а было ой было як малінка жыццё
быў шчасліў песні пеў на ўсё птушкай глядзеў
калі хочаш скажу раскажу табе ўсё
дай вось чарку а то ўжо язык прымадзеў

як напэўна спазнаў дагадаўся і ты
праз дзяўчынку пайшло а нялёгка пайшло
маладыя былі шмат было дурнаты
дваццаць першы мне йшоў ёй семнаццаць было

па суседству жыла звалі еўкай яе
даспадобы была як і мне так і ўсім
ці глядзіць на цябе ці то песню пяе
не было ёй раўні ні у гэтым ні ў чым

падабалася мне лепш як сам я сабе
неспакой мучыў днём ночкай сон уцякаў
ці ішоў за сахой ці пацеў у касьбе
павідаці яе як збаўлення чакаў

не скажу каб мяне адганяла яна
ёй па сэрцы я быў як яна для мяне
і часіна ўцякла удваіх не адна
і цяпер гэты час маю ў сэрцы на дне

на кірмашы хадзіў з ёю разам не раз
і гасцінцы купляў і ў садочку гуляў
ненаглядку маю я галубіў падчас
абнімаў цалаваў думкі ёй асмяляў

а матуля мая рай нябескі ўжо ёй
так любіла яе як бы родну дачку
ўсё чакала калі назаву я сваёй
калі еўку сваю павяду у царкву

дый адна злыбяда мой сушыла папар
прызыў мне як пятля ўжо на шыі вісеў
брату выйшлі гады бацька жыў і не стар
я сам дуж і здароў значыць льготы не меў

што рабіць у такім тут жыцці беспуцці 
выйсці цэлым з пятлі не палезці наўрад
ці жаніцца цяпер і ў салдаты ісці
ці жаніцца тады як вярнуся з салдат

варажыў разважаў сам адзін і з людзьмі
еўка кажа што ёй можна гэтак і так
маці кажа цяпер ажаніся вазьмі
бацька раіць  пасля бо мо здарыцца ўсяк

адлажыў напасля адлажыў наўсяды
хутка восень прыйшла і на прызыў у шклоў
татка з хаты павёз там пайшло без бяды
папрашчацца дзядзькі адпусцілі дамоў

мо і год не мінуў як шынель я надзеў
з дому вестку дастаў што матуля ўмярла
слёзы хлынулі мне прост на свет не глядзеў
жаль яшчэ і цяпер  недакучнай была

у паходзе былі і прыехаць не мог
доўг апошні хаўтурны радзімай аддаць
і пасля да канца маёй службы ўжо бог
хоць магілкі яе не судзіў аглядаць

ну аб еўцы чаму  ты спытаеш  маўчу
от пісалі што жыва здарова і ўсё
верыў гэтаму я і снаваў ўціхачу
думкі як гэта мы з ёй устроім жыццё

хоць далёка стаяў а любіў ўспамінаў
і ахвоты не меў да другіх да дзяўчат
ёй адной пісьмы слаў і спакою не знаў
ўсё чакаў таго дня калі пусцяць з салдат

так сышло колькі год аж нарэшце і срок
маёй службы прыйшоў  адпусцілі зусім
я вярнуўся і што ж э мой мілы браток 
была замужам еўка за бацькам маім

што прыйшло ў галаву за старога пайсці 
над адгадкай такой думак я не ламаў
сіратою была а у простым жыцці
хто пасватаўся перш той і верх атрымаў

сам згадаеш што я перажыў у той час
колькі ў роднай хаціне паспытываў мук
чаму лепш не ўзяла смерць каторага з нас
хлебам хлеб не быў мне ўсё валілася з рук

а яна  ўжо пры мне  ўсё хмурней з кожным днём
дзе шчаслівы той смех дзе вясёлы паглёд
часам разам няўзнак  я яна уздыхнём
ды я ў поле барзджэй а яна  ў агарод

так праходзілі дні ў злыбядзе а яна 
наша мачыха ўжо  бачу тае ў вачах
бацька хмур не глядзіць і маўчыць як сцяна
ношку добрую нёс знаць і ён на плячах

год не болей прайшло нам такога жыцця
як казалі ў сяле  нехта кінуў урок
на душы дзве паменшыла наша сям’я
еўку бог к сабе ўзяў я сюды з хаты ўцёк

гэтак спятрала мне долябайка навек
хатай стаў мне шынок а свет цэлы  турмой
змарнаваў за нішто сам сябе чалавек
праз няўлад праўды ў нас праз паглёд мілы той

