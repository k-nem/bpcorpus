за старым закінутым млынам
дзе зарослы заліў ракі
скачуць жоравы на лугавіне 
танканогія шляхцюкі
у цыбатых усё ў парадку
ежа ёсць прайшлі халады
ім асіна пляскае ў ладкі
на касе ля балотнай вады
толькі я перапоўнены сумам
зросся я з гэтай весняй зямлёй
не птушыным сэрцам бяздумным
а трывожнай людской душой
мне лягчэй бы стала напэўна
каб забыла мінулае ты
каб страла мая ўпала гнеўная
і ўваткнулася перад царэўнай
у гарлачыка ліст залаты
ты прыходзь далёкая любая
ты развей усмешкай тугу
пакладзі мне далонь на губы
не магу без цябе не магу

