сотні лет непрыяцелембратам прыбітая
зарастаючы зеллем чужым як лазой сенажаць
ты ляжала няпамяці пылам пакрытая
а народ твой быў змушан маўчаць і табой пагарджаць

і круцілі цябе як каму падабалася
кожны строіў наводзіў цябе на свой строй
на свой лад
ажно часам жальба як кляцьба разлягалася
ды нячутай ляцела ўміраючы ў грудзі назад

спаў народ і ты спала і ворагі верылі
што ніхто не разбудзіць цябе што заснула навек
і дзялілі цябе ўсімі мерамі мерылі
што памерла ўжо ты не адзін так казаў чалавек

час ішоў к жыццю новаму клікі пачуліся
ўсе народы паўсталі на бітву за права сваё
ты  як спала  ўскрэсла твае дзеці прачнуліся
твой народ ты сама ўсталі новае строіць жыццё

і цяпер хоць прыблудаў даносы ў ход пушчаны
хоць пад права тваё падрываецца шмат хто
як крот
як жыла і жывеш будзеш жыць беларушчына
зразумеў і успомніў цябе твой мільённы народ

сціхнуць віхры заціхне пара непагодная
сілы грозныя ўстануць акрэпнуць к другому жыццю
панясуцца як звон песні вольныя родныя
апяваючы долю нядолю народзе тваю

