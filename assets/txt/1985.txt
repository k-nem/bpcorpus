ваал я ўсё ужо спаліла на алтары
глядзі высокаю узносіцца гарой
мой попел  і няма ўжо больш ў мяне ахвяры 
дык не гудзі ты там пракляццем нада мной
бо ўсё што мела я спаліла на алтары

ахвярнік мой агонь меў вельмі загарачы
чуць што я клала там  згарала ўміг датла
а я я ўсё нясла  я не магла іначай 
усю душу маю я па куску нясла
а ён усё спаліў бо вельмі быў гарачы

глядзі у попеле агеньчык ледзьледзь тлее
во  згас не зноў бліснуў залочаным рубцом
то дапаляецца астатняя надзея
што зоймецца ізноў гарачым ён агнём
і новая на ім ахвяра ўспламянее

ваал надзея йшчэ тліць на маім алтары
пад попелу ужо застыўшаю гурбой
і хоць сягоння я не маю ўжо ахвяры
ты не гудзі сваім пракляццем нада мной
бо йшчэ надзея тліць іскрою на алтары

