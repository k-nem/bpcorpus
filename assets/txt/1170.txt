наплывае хваля прамяністых блескаў
і я ўспомню лета поле пералескі
а на полі нівы а на нівах жніва
а на жніве жнейку з поглядам жычлівым

я даліну ўспомню між пакатых горак
я ўспомню ззянне мілых ясных зорак
то не зорківочы жнейкічараўніцы
свецяць тыя вочы як у цьме зарніцы

бачу тую постаць чую і той голас
што мне звоніць шчасцем радасцю разпораз
шапацелі травы гаманілі дрэвы
і складалі ў сэрцы думкі свае спевы

ды мінула лета патускнелі блескі
пагубляў стары дуб залатыя фрэскі
і прайшоўся вецер па лугох з касою
засталося поле з выцвеўшай красою

у вачохзарніцах свеціцца журбота
знаць і ёй на сэрцы залягла сумота
адлятае пташка ды ў нямілы вырай
залягае ў сэрцы жальба мая шырай
ці я страту чую роднага чагосьці
што так сэрца ные ные ў горкай млосці
тая ж постаць вочы а сама ня тая
чаму гэтак стала чаму я пытаю

эх ды не дачуўся водгулля ні разу
знаць і не пачую я таго адказу
так і застанецца песня недапета
ды каго абходзіць смутак сум паэта

