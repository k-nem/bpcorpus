не шукай ты шчасця долі
на чужым далёкім полі
гэт за шумным лесамборам
за шырокім сінім морам
не шукай ты шчасця долі

ты ўсё знойдзеш гэта блізка
там дзе маці над калыскай
табе песні напявала
як малога калыхала
толькі ўмей шукаці блізка

не шукай сабе дружакаў
між чужынцаў між піяўкаў
ні у месцы ні ў палацы
ні пры лёгкай панскай працы
не шукай ты там дружакаў

ты іх знойдзеш вельмі блізка
каля хаты каля нізкай
дзе ганяў жывёлу змалку
дзе касой махаў на ранку
толькі ўмей шукаці блізка

не шукай сабе мой братку
з ветрам бацькаўшчынуматку
ні на сушы ні на моры
ні у шчасці ні у горы
не шукай яе там братку

яе знойдзеш вельмі блізка
як знаходзіць лес вятрыска
толькі ў сэрца глянь сваё ты
і ў душу заглянь з ахвотай
знойдзеш бацькаўшчыну блізка

