насунуўся густа на землю туман
павісшы імжакай рудою
зямля ўся пабіта на тысячы ран
патоптана дзікай ардою

у грудах абломкаў ляжаць гарады
а сёлы  адны папялішчы
дзе вецервандроўнік пад скогат бяды
у рэбры будыніны свішча

напоены шчодра крывавай расой
даліны лясы і палеткі
прывідам кастлявым смерць ходзіць з касой
а следам клубіцца дым едкі

галодны сабака ў бязлюдным дварэ
злавесна і жудасна вые
хто злічыць магілы і слёзы збярэ
сірочыя слёзы жывыя

людскімі касцямі засеян прасцяг
на нівах буяюць бур’яны
усхліпваюць рэкі ў халодных слязах
i журыцца золак румяны

зямля маіх продкаў чыёю рукой
учынен той здзек над табою

пракляцце бандыту і язвіне той
што славы шукае ў разбоі

зямля расступіся ў пакуце сваёй
i дзікія орды глыні ты
i стань для бандытаў глухою труной
варожаю кроўю абмытай

звяруга лахматы наставіўшы хіб
з фашысцкае выбег трушчобы
i голас у звера з шаленства ахрып
запенены губы ад злобы

не звер ненаедны фашысцкая шваль
ты лопнеш злаякасны верад
загінеш ганебна як зубы ні скаль
i як ты ні рвіся наперад

асуджаны лёсам вампірваўкалак
пракляцце спляло яму сеці
не не ўзаўецца са свастыкай знак
змятуць яго людзі як смецце

