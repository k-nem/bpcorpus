даў бог людзям новы год
навагодні вечар
людзі п’юць гарэлку мёд
i другія рэчы

а я тут адзін як пень
без сяброў без жонкі
як сядзець у такі дзень
без прамоў гамонкі

з кім мне стукнуцца каму
пракажу я слова
не трапляла аднаму
сустракаць год новы
ну што ж сяду я адзін
паўздыхаю цяжка
не было такіх часін
каб быў я ды пляшка

параскіданы мы ўсе
па маскве шырокай
няхай бог нас упасе
i не спусціць з вока

пажадаю я ўсім нам
шчасця згоды волі
вып’ю чарку ну а там
а там божжа воля

я ж адзін і я ў журбе
як той грак на дубе
дык скажу я сам сабе
будзь здароў якубе

не пагневаецца бог
бацька наш ласкавы
калі я за чатырох
прыступлю да справы

