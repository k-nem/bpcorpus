не такога яшчэ мы не ведалі
гэта свята без пышных прамоў
беларуская энцыклапедыя
радасць першых вішнёвых тамоў

тут усё наша праца гісторыя
геральдычныя знакі вякоў
і сафія і замак баторыя
і бяссмерце бальшавікоў

тут уборы і песні і рэкі
краявіды і цені зуброў
абеліскі якія навекі
здабылі нам мільёны сяброў

мы далёкія ад убоства
знойдзе кожны ў нядробных радках
партызанскую маці
і бой свой
ці героя свайго земляка

знойдзе кожны свой горад ці вуліцу
ці станок
ці метал
ці матор
беларуская
ды не вузкая
любім мы ўсёй радзімы прастор

а калі там штонебудзь прапушчана
мала песень азёр навальніц 
прыязджайце да нашых пушчаў
і напіцеся з першакрыніц

