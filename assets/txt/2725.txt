стаю ўначы ў завіруху 
аддаўся наплыву мар
ноч уважная слухае
і вецер гайдае ліхтар
што са мною  не знаю
сэрца трывогу б’е
кахаю
здаецца кахаю
напэўна кахаю яе
клянуся зарою вяснянай
і тым што міне зіма
няма ў мяне іншай каханай
іншага друга няма
кахаю у хустцы і ў косах
ў завею і летні гром
кахаю абутую й босую
з кнігамі і з сярпом
з ёй  радасць адному  гора
на гэтым цвёрда стаю
ноч крочыць
і чуюць зоры
клятву маю

