збліжаецца лета к адходу
дзенідзе зляцеў ліст чырвоны
павесіўшы лубку на шыі
выходзе сявец на загоны

і поўнай мазолістай жменяй
жытцо па раллі раскідае
хавае ў зямельку надзею
што возьме з сяўбы  не згадае

ці можа цяпер вот увосень
чарвяк яго працу падточыць
ці снег у разводдзе падпарыць
ці ўлетку грады падрузгочаць

ці знішчыцца ў пуньцы пажарам
ці так ад якойбудзь прыгоды
такія ах горкія думкі
сяўца абсядаюць заўсёды

а ён не зважае на гэта
то ўвосень то цёплай вясною
арэ барануе і сее
сваёй мазалістай рукою

тут кожны сяўца хто пабача
стары ці малы ці кабета
 радзі памажы божа  кажа
а лёгка ж на сэрцы чуць гэта

 радзі памажы божа  скажам
і мы сяўцам ўсякага роду
а з зерня што добрага севу
збяруць яны й добрую ўроду

