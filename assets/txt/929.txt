дай зірну ў сваё ваконца 
снег і снег вакол зіма
i нейк цесна як ў палонцы
ўсё цяжэй звісае цьма

там за ярам лес дубовы
чуць сінеецца праз бель
не чутно ніякай мовы
ўсюды белая пасцель

i стаяць маўкліва хаты
ў яр упёрліся двары
ўсё маўчыць бы сон закляты
навялі тут ведзьмары

толькі зрэдку між крыжамі
разгалосіцца ўдава
ды ў яру дзесь вечарамі
свішча жудасна сава

і над гэтаю магілай
жыцця цёмнага людзей
гостры жуд таемнай сілай
налягае ўсё цяжэй

