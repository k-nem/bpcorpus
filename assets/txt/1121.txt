між спелага жыта
сінее валошка
бяжыць паміж нівак
крывая дарожка
скажы мне дарога
хто ездзіць табою
куды ты крывенькай
бяжыш паласою

па ўзгорках высокіх
багатых пяскамі
даўно пралягла ты
двума  паяскамі

скажы мне дарожка
чаму ты крывая
i вузка і цесна
як доля людская

бяжыш ты часамі
праз горы курганы
чыёю рукою
крыжы пастаўляны

знаць горанядоля
тут след пакідае
маўчыць не гаворыць
дарога крывая

i бедныя людзі
тут ездзяць і ходзяць
а шчасця і долі
ніяк не знаходзяць

