галандыя ці турцыя 
даруйце прастаку 
усюды прастытуцыя
усюды прастыту

жаночая мужчынская
паўзучая змяя
бязвусая маршчыністая
нават лесбія

аўфвідэрзэйн германія
круці вінты карма
і ў кілі наркаманія
і ўсюды наркама

і ў старамодным лондане
што ад дажджу распух
як лоўля рыб падлёдная 
туманная распу

туга людзей прыціснула
ідзі і пратэстуй
а слабака стрыптызная
захопіць прастыту

гэй хіпі хіпі хіпі
калматыя пратэсты
а свет не толькі гібель
а свет яшчэ братэрства

а свет яшчэ змаганне
з няпраўдаю з багамі
дык трэба быць з мазгамі
пад дзікай валаснёй

