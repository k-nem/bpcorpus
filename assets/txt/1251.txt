я хачу прыгадаць
нашы дні былыя
вусце луг сенажаць
i дубы старыя

залатыя пяскі
беразянскіх пустак
хвайнякоў паяскі
што пралеглі з густам

i дарог абрусы
у шаўковай ткані
чабары верасы
на глухой паляне

як мне дораг час той
той зямлі украсы
дзе хадзілі з табой
мы ў грыбныя часы

эх вярнуцца б нам зноў
к родным пералазам
ды між рэчак дубоў
зноў прайсціся разам

аб табе сваім дню
i аб беларусі
я гадаю і сню
мілая маруся

