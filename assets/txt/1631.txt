дзень добры вам лясы і далі
прасторы вольныя зямлі
я зноў між вас пагоркіхвалі
палоскі цьмянае раллі

вітаю вас як блізкіх родных
старыя хвоі на палёх
i вас красёнцы сцежак згодных
сляды нялічаных дарог

i гэты жоўценькі пясочак
дзе хвойкі зелена растуць
бярозы тыя што ў шнурочак
за рубяжы зямлі бягуць

над рэчкай гэты луг мурожны
дубоў развіслых цэлы рад
i буслаў дом стары заможны
як той пасэсарскі пасад

то тут то там лясок сінее
ў лагчынах рэчачкі блішчаць
адсюль пакоем божым вее
на ўсім адна ляжыць пячаць

развагі мудрай задумення
i нейкай смутнае красы
i чуеш ў гэтым летуценні
адвечнай песні галасы

а хмарка ў небе ў божым полі
плыве шчасліва як дзіця
i забываеш мімаволі
ўвесь клопат буднага жыцця

куды ні гляне маё вока
ўсё поўна згоды дабраты
ты маеш выгляды прарока
наш край пакуты край святы

