кожнай вясны як выходжу
свой засяваці загон
чорны груган вылятае
знекуль  з няшчасных старон

крылле як вехі разняўшы
страшны затачвае круг
крумкае гракае жудка
жудкі сплятае ланцуг

сумныя думы абсядуць
ног не павырваць з раллі
млее рука а сявалка
цісне і цісне к зямлі

восень як прыйдзе і з поля
выйду збіраці сяўбу
гэты ж груган вылятае
гэту ж вядзе варажбу

звісне пад хмарамі зданяй
воч не спускае з мяжы
косці пасеяны ліча
ліча людзей і крыжы

гляну і сілы слабеюць
к думам сцікаецца жах
сціснецца сэрца ад болю
ноч замігціць у вачах

гэтак вось кожны год вечна
ў поле як толькі іду
знекуль груган вылятае
і наклікае бяду

