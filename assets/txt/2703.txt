калі ў жамчужніцу пылінка трапіць
жамчужніца адразу бой пачне
і чужародны боль што цела драпае
жамчужынаю дзіўнай ахіне
няўжо былі вы пушча над азёрамі
асенні холад здзірванелы шлях
два небы дзве маленькіх карты зорных
што ззялі блізка ў дарагіх вачах
мінулае жыве яшчэ са мною
але развеяў шчасце нібы дым
лісток напісаны рукой чужою
ты замужам
ты знікла
ты з чужым
я вывучаў па вас каханне й радасць
я ўдзячны вам і верны да канца
не бачыць вам маёй акропнай здрады
каханай вочы боль майго жыцця
ствараю дзіўнай прыгажосці перлы
на дне якіх заснуў нясцерпны боль
мая жывая і мая памерлая
крыніца шчасця мук маіх юдоль

