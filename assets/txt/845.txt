вецер коціцца па полі
жытні колас гнецца прытка
гэй цыганкаваражбітка
варажы мне маю долю

варажы яе з чырвонай
зоркі што над хатай льсніцца
з таго шуму што так мчыцца
ад дубровы ад зялёнай

варажы з рукі яе мне
з рукі правай мазалістай
і з крынічкі таей чыстай
што бурліць так па каменні

варажы мне добрым словам
з той вясёлкі мнагакветнай
і з той кнігі з той прасветнай
што аб шчасці кажа новым

тваёй долі няма ў кнізе
ні ў вадзіцы ні на небе
толькі ў чорным тваім хлебе
толькі ў світцы рванай рызе

ні на зорку залатую
ні з крыніцы шумнай чыстай
а з рукі той мазалістай
мужыку тут варажу я

ой ты будзеш будзеш панам
не то князем ні гетманам
тваё царства ўецца кругам
дзе ні пройдзеш толькі плугам

бачны будзеш ты ў чырвені
што з крывавым потам льецца
і ў тым золацепраменні
што ад коскі адаб’ецца

скарб ты выараш багаты
з нівы гэтай зааранай
і талеры і дукаты
толькі ж не сабе а пану

а шлюб возьмеш ты з царыцай
што жыццё усё з табою
не захоча разлучыцца
ой шлюб возьмеш ты з бядою

днём нашле сон ночкай збудзе
сцерагчы будзе парогу
ані з ёй табе у людзі
ані з ёй табе да бога

як вясною ўсходзяць кветкі
падымаюцца хмурліва
укалыша твае дзеткі
песняй голаду слязлівай

жджэ цябе дарога з ёю
ўдоўж і ўшыр зусім малая
а ў зямлю глыбей затое
а ў гару  аж зор хапае

па ёй будуць цябе везці
твае волікі сівыя
і званы аж вежай трэсці 
на магілкі на старыя

