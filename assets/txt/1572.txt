годзе плакаць надаела
слёз не набяруся
каб жа доля ты згарэла 
ось жа засмяюся

пражыву век смеючыся
хочаш  пабажуся
ка мне доля не сучыся
дальбог засмяюся

мая жонка захварэла 
адзін ухаджуся
божа божа колькі дзела
бегаю смяюся

там крычыць дзіця ў калысцы
а я ўсё страпуся
i нагою  трах па місцы
проста аж кладуся

порткі злезлі на калені
эх як закручуся
паслізнуўся на палені
гопнуў і смяюся

вады ў гумно нацякло
а я і не дбаю
узяў сабе памяло
браджу і спяваю

перажыў прагараваў
век свой перадлякаў
чорт яго тут бедаваў
чорт яго і плакаў

