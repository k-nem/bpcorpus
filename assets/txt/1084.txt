вясёлыя людзі  снуюць і гамоняць
відаць і ў іх сэрцы вясна
i горкія думкі галоў іх не клоняць
ім доля прыхільна красна

цаны куску хлеба не знаюць шчасліўцы
i голаў аб тым не баліць
як будзе багатая пожня на ніўцы
як заўтрашні дзень перабыць

ці будзе прытулак звярэджаным плечкам
i ногі куды панясуць
іх цела худое ці к мору ці к рэчкам
i рукі каму прададуць

свабодныя рукі з патрэсканай скурай
шчаслівец не знае таго
як гнецца галеча прад чорнаю бурай
няўдалага жыцця свайго

а хто гэта ходзіць адзін стараною
чаму вы не рады яму
чаму ён не з вамі чаму галавою
так нізка панік ён чаму

шчаслівыя людзі  як хвалі што ў моры
іх вецер узніме  бягуць
i тое прад чым пакланяліся ўчора
пры ветры другім  аплююць

