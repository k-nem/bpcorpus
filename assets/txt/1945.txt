не спадлі шчэ раннія росы
і сонца не стала сіяць
як вострыя ў поплаве косы
вясёла і зычна звіняць
бліскаюць рэзва на сонцы
свішчуць шумяць у траве
думкі жывым валаконцам
ўюцца ў касцоў ў галаве
росная гнецца травіца
роўна пракос у пракос
радасць у сэрцы іскрыцца
труд нам адплату прынёс
гэй разыдзецеся рукі
косы так востра бяруць
цела не ведае мукі
ногі спачынку не ждуць
сонца яскрава зіяе
ветрык нячутна шуміць
роўна трава правядае
весела сена сушыць
песнямі спорыць работу
бабы і хлопцы пяюць
поўны працоўнай ахвоты
сэрцы іх радасна б’юць
зыкі сталёвыя клёпу
песняй срабрыстай звяніць
ссохшае сена у копы
бабы спяшаюць складаць
тут жа растуць ўвачавідкі
тоўстыя копы у рад
многа выказвае прыткі
поспех рухавых дзяўчат
променем смуглыя твары
ў працы жывой аддаюць
многа гадзіны прыпару
сіл у людзей адбяруць
толькі недарма ўсе сілы
людзі сцяраюць свае
праца ўвесь свет ускарміла
праца нам шчасце дае
працаю сілы прыроды
к людзям у слугі ідуць
з ёю ж у свеце народы
лепшае долі прыждуць

