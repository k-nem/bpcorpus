бацькі з магіл цяплом дыхнулі
з узгоркаў снег схаваўся ў роў
і кожны горб шуміць як вулей
ад спрэчкі кветак і чмялёў
загіне хто ў мінулым дрэмле
буяна травы ймкнуць да зор
навыперадкі напярэймы
узахапы і насупор
сок крочыць па мільёнах лесвіц
па клетках  аж да верхавін
каб падарыць сусвету песні
здабытыя з зямных глыбінь
ляжу каля лясных узбочын
ляжаць і ждуць мяне гады
і п’юць ускінутыя вочы
ўсю повень неба і вады
мне цяжар шчасця грудзі сплюснуў
спляліся валасы з травой
і мятлушка сядзіць на вуснах
каб разам уздыхаць са мной
даволі марнай жыць пагоняй
жывецца або не  жыві
кароўка божая ў далоні
як кропля божае крыві
і зноў бязмежны свет чакае
свет сэрцаў песень і бароў
дай мне вясна шляхі без краю
дай сэрцу вечную любоў
зямля гудзе як цёплы вулей
знікаюць крыўды боль і зло
бацькі з магіл цяплом дыхнулі
каб дзецям жыць лягчэй было

