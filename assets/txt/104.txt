сыходзіш ты туды скуль не прыходзяць
але сваіх не забярэш слядоў
о год такіх як ты час рэдка родзіць
о год ты першы гэткі з між гадоў

прыйшоў не з згоды і свабоды весцяй
і  не ўзвялічыць праўду між людзьмі
жыццё мільёнаў ты прыйшоў затрэсці
шлях вымасціць свой трупамі касцьмі

кастлявай зморай з гібелі сталеццяў
ты як пракляцце будзеш вызіраць
і будзе маці страшыць табой дзеці
ды клікаць той  хто ўздумае ўміраць

не забіваці  ты стрывожыў права
на сэрца і душу наклікаў цьму
людзей на звераў пошасцяй крывавай
ператварыў і здаў наследніку свайму

га хай жа льецца кроў дымяць пажары
няхай пад крыжам плача сірата
крывавы бог крывавыя ахвяры
сабраць павінен з свету дачыста

аж прыйдзе іншы год з рукою лёгкай
агледзіны рабіці новых дзён
дзе меч нявідзімага богарока
напіша бескрывавы свой закон

