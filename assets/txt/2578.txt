палі ў спякотным даспяванні
зноў плешчуць хваляю жывой
вось толькі змоўкне кукаванне 
дыхне гарачае жніво

ды раптам сонца знікла збегла
дажджу б’юць шэрыя званы
і жыта спелае палегла
ад прыпяці і да дзвіны

і лета ўсё па беларусі
вады было той цераз край
і я аднойчы  прызнаюся 
падумаў згінуў ураджай

свісталі дажджавыя пугі
і секлі жыта
а калі
яснела 
з грукатам з натугай
камбайны па гразі паўзлі

рабілі і ўначы няспынна
на ўсім ляжаў вільготны пыл
туды дзе не прайшлі машыны
прыйшлі забытыя сярпы

вады у полі хоць заліся
шкада кабетам каласкоў
адкуль цяпер сярпы ўзяліся
з гербоў хіба што і сцягоў

мы часта славім хлеб духмяны
праслаў калі ты не аслеп
людскую працу і адданасць
і бітву грозную за хлеб

як малацілі як здавалі
як кожны быў бязмежна рад
вось так на фронце ратавалі
мільёны раненых салдат

