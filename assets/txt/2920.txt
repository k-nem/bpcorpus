сонца паліць над шатамі парку
ў вочы людзям дзідамі б’е
людзікветкі нясуць на карках
пчол назойлівых  думы свае
кветкі сінія вогненначорныя
хмель хістаецца ўгору і ўніз
ружы алай нешта гаворыць
самаўпэўнена  тонкі нарцыс
сярод гэтага кветніка п’янага
мо было ўжо такое калісь
ты праходзіш адна ля фантана
найпрасцейшая кветка зямлі
нібы ціхая сумная музыка
ты праходзіш з пакорай сваёй
адуванчык на ярасным лузе
кветка з жоўтаю галавой
і з фантана раскрыліўшы крылы
праз вясёлак халодны звон
усімі рэшткамі бронзавай сілы
лебедзь рвецца табе наўздагон
марна рвецца бо ў звоне і граі
у мільёнах вясёлкавых слёз
хлопчык лебедзю шыю сціскае
як адвечны няўмольны лёс
і гляджу я змрочна на тое
як абернуты ў шумнай вадзе
цень міцкевіча нада мною
лебядзіную песню вядзе

