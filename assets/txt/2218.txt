быў вечар і вецер
вяршаліны гор
пярэстая хмара
займала упарта
ішла навальніца
а мы 
насупор 
спявалі
смяяліся
строілі жарты
утому штодзённую
сівер сагнаў
і дрэвы пад ёю
цяжэлі паволі
гарністы ігралі
трывожны сігнал
на цёмную ноч
і на выхад у поле
звінелі падковы
шумела трава
грымелі тачанкі
і бразгалі цуглі
чатыры палкі
як адна галава
прайшлі скрыжаваннямі
лагерных вуліц
і вось
калі зніклі
палатак уздоўж
праз поле
праз нетры
праз цёмную буру
таварыш ганчарык 
наш лепшы яздок 
прамчаўся
як віхар
шалёным алюрам
мы змоўклі
і чулі
гудуць капыты 
далёка
як зоры
трывожна
як нервы
і мы прыгадалі
былыя гады
каторых ніхто
і ніколі
не верне
і от
маладзейшая
з нашых гасцей
такая
танклявая
быццам травінка
а вочы 
як сонца
усмешка 
як дзень
спытала ў камдзіва
надзвычай наіўна
 скажыце
які ж быў
шалёны алюр
якою
падучкаю
курчыўся вецер
калі цераз горы
ваду
і зямлю
вы неслі
жыццё маладое
планеце
пярэстая хмара
даўно заняла
увесь небакрай
і прастору над намі
вятры ацяжэлі
і цемра лягла 
густая
як стоптаны жвір
пад нагамі
і мы не падолелі
цемры падняць
і мы не заўважылі
сполаху вырыс
мы чулі адно
як прайшла цішыня
як стомлены голас
падняўся
і вырас
ён сумнай
іроніяй
смехам звінеў
з адценнем пяшчоты
ласкавай надзіва
і мы
аж пакуль
не ўзялося віднець
уважліва слухалі
слова камдзіва
 вам 
семнаццаты год
маладосць
і таму
дзе ж вам
наша юнацтва 
жабрацкае  помніць
зпад фабрычных ярэм
нас запрэглі ў хамут
засупоніўшы туга
салдацкай супоняй
дваццаць год
гэта ж толькі 
краса і лятункі
але ж сціснула
жорсткай рукою
вайна
і з дзесятка
набітых у туле
ладункаў
кожны першы
быў супраць
юнацтва і нас
і калі
страсянулі гарматы
паветра
дык не мы
выбівалі чаканку
зпад ног
гэта йшлі на расстрэл
толькі нашы шкілеты
бо юнацтва было
расстраляна даўно
так прымалі мы
горкую ісціну смерці
але ж нам
да вар’яцтва
хацелася жыць
ненавідзець
любіць
колькі выстарчыць
сэрца
і п’янець ад вясны
ад смалістых ажын
вось чаму
з першым поступам
маршавай роты
калі з вокан
балконаў
кафэ й кабарэ
асыпалі нас цветам
пад крыкі і рогат
узялася нянавісць
ізноўку гарэць
і пазней
у акопах
залітых вадою
і засыпаных градам
азызлых галоў
яна вырасла 
наша нянавісць 
прыбоем
і пайшла
ад салдата
к салдату
без слоў
дзе ж тут занізі
вашай рамантыкі
кволай
дзе ж тут ваш
маладая
шалёны алюр
мы на нервах сваіх
перавешалі сволач
у каторай забралі
ваду і зямлю
і здабыткі свае
баранілі не крыкам
калі куль не было
і клінок быў тупы 
пад варожымі кулямі
клаліся крыжам
а ніхто не хацеў
і не мог адступіць
прыгадалася мне
астраханская стэп
з тых сыпучых пяскоў
праз бураны калючыя
толькі наша упартасць
падняўшы пратэст
мужна вынесла
сцяг баявы рэвалюцыі
от які абыдзённы
і шэры
быў лёс
што цвятлівіў смугу
нашых дзён маладосці
але кожны яго
быццам песню
пранёс
і на ваша юнацтва
яна не зайздросціць
так вучыла жыццё
каб адолю дастаць 
мала мчацца
як віхар
шалёным алюрам
трэба маршам
праз ноч
перайсці
й не прыстаць
і вось гэтую сціпласць
мы вам і даруем
ёсць такое жаданне
калі загрыміць
непадкупнай расправы
бунтоўная песня
каб вы такжа упарта
як некалі мы
роўны сонцу
штандар рэвалюцыі
неслі

так кончыў камдзіў
і як чорны вяшчун
пярэстая хмара
ўзмахнула крыламі
халодныя кроплі
буйнога дажджу
забомкалі
тонка
па гонтах
над намі
наўсцяж
скалыхнуліся бурна
лясы
і вецер зайграў
вербалозавым тэмбрам
маланкі шпурлялі
наніз
паясы
і ўсё неадступна
згурчалася цемра
і мы
не падолелі
цемры падняць
і мы
не сказалі
камдзіву
ні слова
мы чулі адно
як ішла цішыня
як дзесьці
далёка
звінелі падковы
і толькі пасля
калі чорная сінь
і гром
і маланкі
спаўзлі
за адхоны
мы чулі выразна
што блізка зусім
храпуць неспакойна
і цокаюць коні
з паходу вярталіся
нашы палкі
прайшоўшы
праз ноч
кіламетры
і плягу
пранёсшы
вінтоўкі свае
і клінкі
няўтомнасць
задор
маладосць
і адвагу
яны запявалі
будзёнаўскі марш
і песня
шумела
як рокаты мора
і песня
расла галасамі да хмар
і ёй адгукаліся
белыя зоры
тады мы й пазналі
сваю маладосць
каторая
вотлю
адкінуўшы жарты
у гэтую ноч
і праз гэтакі дождж
ішла у паходзе
нястомна
і ўпарта
і мы 
непакорнага класа
сыны 
сказалі такое
звычайнае слова
 таварыш камдзіў
на пагрозу вайны 
адказ маладосці
заўсёды гатовы
мы добра умеем
лятункі снаваць
мы такжа умеем
за справу змагацца
і мы
абаронім
ад чорных навал
адзіную ў свеце
рэспубліку працы
праменнае сонца
і дзень малады
былі задаволены
нашым адказам
яны небакрай
абагнулі круты
і весела
з намі смяяліся разам

