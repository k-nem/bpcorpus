я пайду міну лясочкі
што чарнеюць нібы бровы 
там пабачу я свет новы
там пацешу свае вочкі
там другія ўчую словы
за ляскамі за тым гаем
далі лёгшы сінім морам
вабяць душу мне прасторам
i чаруюць новым краем
клічуць к нейкім ясным зорам
я йду смела сэрцу люба
а ў дарозе травы краскі
мне гавораць свае казкі
мне смяецца постаць дуба
чараў поўная і ласкі
я ўсё йду бяжыць дарога
то на ўзгоркі то ў лагчынку
ветрык гойдае былінку
навявае думак многа
мне пра родную краінку
я прайшла ляскі густыя
мой дзянёк гарыць высока
я на далі кіну вока 
далі  мары залатыя
ох далёкенькадалёка

адбягаюць мае далі
далі новыя відаць
падбівацца ножкі сталі 
цяжка мне адной дыбаць

