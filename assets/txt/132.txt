ну годзе ўжо спаці глянь светла ўжо ў хаце
вясна заглядае ў акно
ужо птушка свяргоча ўжо лісцік шапоча
цябе шнур чакае даўно

хай сошка крывая кабылка худая
і ты сам крывы і худы
пацягнуцца ў поле на тое прыволле
на тыя прадзедаў сляды

ты  пан ты  багаты ты  сіла араты
ты ў крыўду не даўся б другім
знай шмат каму трэба з тваёй працы хлеба
дый сам ты галодзен зусім

дык выпрамся ж трошку дый жыва за сошку
ды ў поле  к вялікай арбе
бач можа і долю ў няўродлівым полі
ты выараш братка сабе

хай злыдні над намі скрыгочуць зубамі 
любі сваю ніву свой край
і колькі ёсць сілы да самай магілы
ары барануй засявай

