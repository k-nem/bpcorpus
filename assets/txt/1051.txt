ноч павісла над зямлёю
ўсё абнята цішынёю
поўнай страху поўнай чар

быў гарачы дзень бясконца
не свяціла  жэгла сонца
парнасць страшная і вар

i вось неба не ўтрывала
ўсё ў агнях запалыхала
мрок хістаецца дрыжыць

там гараць як у пажары
на паўдні на ўсходзе хмары
дзе зліліся рубяжы

i не ўловіш слухам грому
што тварыцца  невядома
ў нутрах гнеўных аблакоў

як бы хто жывы палючы
погляд кідае бліскучы
пыша сілаю віхроў

ўскіне вочы агнявыя
ўскіне грозна і закрые
цьму сярдзіта ўскалыхне

ды як сыпне ў неба жарам
страшны шлях асвеціць хмарам
ніжай мрок к зямлі прыгне

а зямля маўчыць трывожна
лес пакорна і набожна
сціх чакае  ні гугу

неба ж грозна пыша ззяе
бляск агністы разлівае
паліць мрочную смугу

