нават сцюжным зімовым вечарам
або увосень як зліва лье
як цябе я на вуліцы стрэчу 
падгінаюцца ногі мае

што казаць пра майскае ранне
калі ў росах салоўка б’е
што скажу я табе каханы
падгінаюцца ногі мае

што скажу са сваёй гаротай
хаты побач а
кроч не кроч
будзе тое ж
салоўка журбота
цыгарэты агеньчык ля плота
і маўчанне ў цёплую ноч

будзе тое ж
начныя лукі
без світання
салоўка пяе
пакахай жа вазьмі на рукі 
падгінаюцца ногі мае

