злегла воўнаю густою
цемра ночы над зямлёю
цішыня цяплынь
скрозь прагалы хмар кашлатых
зораць зоры як дзяўчаты
з цьмяных далячынь
лес стаіўся нерухома
нібы ловіць голас грому
з тых далёкіх хмар
дзесь гуляюць бліскавіцы
цемру гушкаюць зарніцы
родзяць слодыч мар
i зямля заціхла нема
у турбоце яе дрэма
эх каб дожджык ёй
нібы ў тон яе журботам
пад застрэшкай каля плота
пчол гамоніць рой
ды так ціха ды так глуха
у тым гудзе чуваць скруха
ці то жаль зямлі
дзесь цвыркун бесперастанку
цягне сумную спяванку
у густым галлі
ды ўстрывожана птушына
панад рэчкай у нізіне
свісне бы ў кларнет
праплыве гук баязліва
панад лугам панад нівай
у знямелы свет
ды зноў ціхаціха стане
ночка ў чорным сарафане
робіць свой абход
расчыніўшы аканіцы
ясным зорам і зарніцам
люстру ціхіх вод
хмары ходзяць і знікаюць
а зарніцы ўсё бліскаюць
аж трасецца цьма
а зямля глядзіць гаротна
на бясплодныя палотны 
не дажджу няма

