я сябе адчуваю скарбонкаю
пацяшайцеся хто ахвоч
я не грошы збіраю а звонкія
галасы салаўёў усю ноч

і дзяцей галасы і ветру
кроплі сонечныя капяжоў
глянь на лес ён зялёнасветлы
паглядзі ізноў ён пажоўк

мудрасць кніг і радасць людскую
гнеў і гора  усё лічу
я збіраю пішу святкую
сто разоў у бездань лячу

ах як многа імгненне важыць
над сталом мяне праца гні
калі выйдзе дык гэта і ваша
а не выйдзе  спалю на агні

то знаходкі то непаладкі
то ярчэй мой дзень то цямней
не разгадваюцца загадкі
што жыццё падкідвае мне

бо жыццё  акіян не задачнік
дзе падгледзіць можна адказ
што там значна і што нязначна
у табе наш напорысты час

я на ідалаў не малюся
і з няпраўдаю не міруся
дык удача хоць раз мне падзьмі
зноў збіраю і зноў дзялюся
сваім скарбам малым з людзьмі

