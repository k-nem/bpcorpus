краска мілая мая
госця веснавая
як ты хораша цвіцеш
у глушы любая

з ціхім усмехам з табой
вецярок жартуе
i цябе ў вясёлы дзень
сонейка цалуе

што ж на тварыку тваім
легла задуменне
што нявесела глядзіш
мілае стварэнне

i не радуе цябе
дзень вясёлы мая
голас радасны вясны
песня маладая

я хацеў бы адгадаць
дум тваіх гаворку
я б хацеў развесяліць
краску маю зорку

ці гаруеш ты аб тым
што і ты без волі
што краса ўся адцвіце
без пары і долі
ці па тым што вецярок
разлучыў з лугамі
дзе б ты гутарыць магла
з пчолкамі з чмялямі

я любуюся табой
i мне смутна стане
што ў астрозе хараство
ўсё тваё завяне

што адна ты адцвіцеш
век свой сіратою
а багата ж адарыў
май цябе красою

краска красачка мая
мілае стварэнне
што ж на тварыку тваім
легла задуменне

