ціііпак
ціііпак
сумна не хочацца ў шлях далёкі
шпак
на галіне бярозы высокай
чорны шпак
трапёткі шпак
чысты абшар халодных нябёс
белыя травы засумавалі
белыя травы на сонцы адталі
плачуць ружовымі нізінамі слёз
ціііпак
ціііпак
шпак не трапеча ён не ўзвіваецца
шчасцем жыццёвым не захлынаецца
сёння з радзімаю ён развітаецца
сумна
працяжна спявае шпак
песня шпака халадком цячэ
доўгі празрысты свіст на світанні
час адлятаць ад радзімы туманнай
светлай для кожных птушыных вачэй
ў сэрцы птушыным яна жыве
з дымнаю сушняй з садамі расянымі
вецер над чорным чужым акіянам
перыйкі
перыйкі
перыйкі рве

