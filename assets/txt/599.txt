вольным гоманам хвоек высокіх
туманамі санлівых нізін
казкай векаў блізкіх і далёкіх
клічам сонца цябе як адзін

распусці залацістыя косы
схаладзелы загон ацяплі
аквяці лугавыя пакосы
ўсходы новыя сей на зямлі

з непатульнай пакорнай зямліцай
заручыся шлюб вечны вазьмі
разлівайся люстранай крыніцай
між даламі гарамі людзьмі

рассыпайся па сёлах па нівах
брыльянцістай ажыўчай расой
у вясёлках купайся цвятлівых
ласкай сэрца душу супакой

як у свята купальскае сонца
свой жывы абнаўляеш паглёд
аднаві славу нашай старонцы
аднаві яе сумны народ

хай нам явары вечныя думы
думыбайкі шасцяць шалясцяць
і нясуцца хай гэтыя шумы
па белсвету ляцяць хай ляцяць

дык глянь з хорамаў вольных высокіх
да крывіцкіх туманных нізін
казкай векаў блізкіх і далёкіх
клічам сонца цябе як адзін

