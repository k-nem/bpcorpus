байка
блукаў філосаф па зямлі
чаго блукаў
мо праўды ён шукаў
і сцежак тых што да яе вялі
мо вывучаў складанасць тых падзей
што выклікаюць у людзей
то радасць то трывогі
а толькі збіўся ён з дарогі
пайшоў да вёскі нацянькі
і апынуўся ля ракі
вось вёска ўся на відавоку
сямтам дымяцца каміны
і смачны пах даносіцца здалёку
няйначай як пякуць бліны
а можа нават і мачанку
філосаф наш ад ранку
не каштаваў ніякай стравы
ды вось бяда 
наперадзе вада
і не відаць ніякай пераправы
не будзем смутку паддавацца
сказаў філосаф наш пачаўшы раздзявацца
мне толькі варта зняць штаны
і я паспею на бліны
аднак раздзеўшыся пачаў ён сумнявацца
ці то ў штанах ці без штаноў 
філосаф ёсць філосаф
паразважаць заўжды гатоў
аб чалавечых лёсах
які ж мяне самога лёс чакае
хоць розум мой глыбінь шукае
але ж вада тут чорная такая
таму адзначым гэты глыб
не для філосафаў  для рыб
і тут у гэтыя хвіліны
сумненняў і разваг
пачуўся раптам роў асліны
асёл прыспешыўшы хаду
імчаўся з берага ў ваду
відаць усмаг
напіўшыся стаяў крапіў хвастом бакі
аж на сярэдзіне ракі
аслу было тут па калені
філосаф зноў у задуменні
чаму ж мы дна ў рацэ не бачым
даследуем і растлумачым
таму мы ў ёй не бачым дна
што ў вадаёме муць адна

так іншы твор са зместам цьмяным
мы лічым ледзь не акіянам

