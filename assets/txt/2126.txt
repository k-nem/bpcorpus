я сялянская карова
прашу слова дайце слова
ну за што цярплю я здзек
праз увесь каровін век

у хляве  гуляй у жмуркі
толькі свецяць трохі дзюркі
ў ім па праўдзе вам кажу
я ўсю зімачку дрыжу

ем жа я адну салому
дык вядома і малому
што не дам шмат малака
трэба сена ды мука

як саломы я не выем
дык ты перыш мяне кіем
па спіне ды па баку
дзе ж таму быць малаку

калі бегаць зажадаю
дык заўсёды вось што маю
проста жабу не быка
і прыводжу пацука

дай ты добрага мне мужа
ды кармі каб была дужа
прынясу тады прыплод
што не выкінеш за плот

не ўзбівай мне кіем спіну
а давай лепш канюшыну
бі больш рэпай бураком
тады будзеш з малаком

