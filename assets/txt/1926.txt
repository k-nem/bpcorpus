дожджык пакрапляе
дзень стаіць халодны
шпаламі шагае
ў пуць гарбар галодны
ногі чуць клыпаюць
і грабуць нясмела
вочы пазіраюць
сумна асавела
апусцілісь рукі
ад цяжкой утомы
дзе ж сканчанне мукі
яго  невядома
сэрца болем рэжа
сэрца болем плача
ў зношанай адзежы
холадна бядача
косці боль ламоча
цяжар дацінае
гарбар есці хоча
хоча  ды не мае
ўчора йшчэ з астаткам
грошы ён расстаўся
ў месцы на дзесятку
ён падмацаваўся
і пайшоў на вочы
холадам слатою
каб дайсці да ночы
ў месца дзе другое
каб хаця дзе мала
працы расстарацца
сэрцу б лягчэй стала
як ісці бадзяцца
але што ж не чуюць
людзі і не бачуць
як браты гаруюць
і ў нядолі плачуць
а на крык работы
 ў нас няма  гукаюць
і ўнутру з ахвотай
далей адсылаюць
не спытаўшы брата
ці ён есці хоча
ці ён знойдзе хату
адпачыць уночы
вось ідзе памалу
а куды  не знае
з шпалы ды на шпалу
ціханька ступае
падбіў ногі моцна
і стаміўся дужа
на людзей ён злосны
злосны і на сцюжу
з гораду у горад
блукае клыпае
гоніць яго холад
голад падганяе
а ўслед з імі гора
гора следам ходзіць
і ўсяму гавора
гарбару прашкодзіць
каб ён не дабіўся
сабе лепшай долі
шчасця не дажыўся
навекі ніколі
а за што хто знае
чым ён вінаваты
доля бач такая 
ёю ён прадаты

дожджык пакрапляе
па гразі хлюпоча
гарбара пужае
з гарбара рагоча
а у тахт начыне
з дажджом песню грае
сэрца ад ёй стыне
кроўю ацякае
поўны весь клапотаў
йдзе гарбар спяшыцца
дзе ж то на работу
ён прыстаканіцца

