о мой цудоўны край
мой заснежаны рай
ціхі званочкаў смех
снег у лесе начным
смех у садзе пустым
коней спакойны бег
штосьці часцей і часцей
сню я што шэрань цвіце
падае з чорных сукоў
што з табою ўдваіх
еду між дрэваў начных
госцем да сваякоў
плечы твае абняў
роўная рысь каня
лес радзейшым стае
шэрань заткала бары
скроні мае серабрыць
беліць вейкі твае
бачу сялібу ў садах
бачу загурблены дах
нізкі натоплены дом
хутка між яблынь густых
будзеш смяяцца і ты
бачыш страчаюць з агнём
вязкі цыбулі вісяць
скварыцца каўбаса
водар смалы сасны
дроваў адталы дух
печка
калматы кажух
сны

