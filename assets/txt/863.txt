сто лет мінала крыжацкай навале
як кроў з паўночных смактала паганаў
прусы ўжо шыі ў аковы згіналі
або ўцякалі з радзімых палянаў
немец за ўцёкшым пускаўся ўдагонкі
нішчыў да самай літоўскай старонкі

літвінаў дзеліць ад ворагаў нёман
з аднаго боку льсняць стрэхі святыняў
і лесу  схову багоў  чуваць гоман
з другога  ўбіты на ўзгорку пустыні
крыж знак нямецкі рад к небу сягнуці
грозна пільнуе літоўскіх загонаў
як бы ўсю чыста зямлю палямона
хацеў бы зверху здушыць загарнуці

тутка літоўскай сям’я маладзежы
ў шапках бабровых у світках мядзвежых
з лукам праз плечы з страламі пры боку
снуе і сочыць за немцам здалёку
а там  няскратна ў збраенні каваным
немец сядзіць на кані асядланым
к землям уставіў нязабраным вочы
стрэльбу набіў і ружанцам ляскоча

пільнуюць тыя і гэтыя броду
так нёман з даўнай гасціннасці рупны
дзяржавы лучачы братніх народаў
стаўся граніцай для ўсіх недаступнай
і той мог толькі прайсці яе смела
каму на волі жыццё надаела
толькі галінка літоўскага хмелю
наджана топалю прускага красай
пнецца па вербах і цінавым зеллі
к любаму пнецца як з даўнага часу
след кіне ў рэчцы вяночкам нявілым
і на чужыне ўжо лучыцца з мілым
ды салавейкі пад коўнай з дубровы
са сваякамі гары запушчанскай
свае літоўскія баюць размовы
дзеляцца спольна і дружбай і ласкай
як бы граніцы не знаючы новай

а людзі людзі ўпіліся бітвою
даўная прусаў з літвою зажыласць
пайшла ў няпамяць падчас толькі міласць
і людзей годзіць я знаў людзей двое

гэй нёман хутка к тваім сумным водам
рынуць навалы нясці зніштажэнне
і ў бераг з вечных галоцячы ценяў
тапор чужынца бязлітасна ўесца
стрэл салавейкаў разгоне ў гародах
што ў жыцці светлага неслі прадвесні
парве ўсё чыста нянавісць народаў
парве ўсё чыста каханкаў жа сэрцы
зноў у вайдэлётавых злучацца песнях

