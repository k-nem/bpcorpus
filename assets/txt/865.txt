п’юць ядуць і люлькі смаляць
гульням скокам даюць волю
ледзь карчмы тэй не разваляць
хіхі хаха гэй жа голя

у канцы стала твардоўскі
выпнуў бруха ўсіх мароча
п’е крычыць на чым свет боскі
туманы пускае ў вочы

ён жаўнеру што йграў зуха
ўсіх піргае лезе драцца
свіснуў шабляй каля вуха
і з жаўнера мае зайца

адвакату з трыбуналу
абгрызаў што костку ўпарта
пазваніў машной памалу
адвакат зрабіўся хартам

шаўца пстрыкнуў ў нос кароткі
да ілба прыткнуў тры дудкі
цмокнуў цмок і бочку водкі
са лба вытачыў ў мінутку

тут як водку піў з кяліха
у кяліху свіст зрабіўся
зірк на дно гэ што за ліха
ты чаго тут куме ўбіўся

на дне ў чарцы  чорцік чорны
істы немец круціць вочы
капялюх зняў б’е паклоны
і на дол з кяліха скочыў

скочыў вырас на два локці
нос як гачык крывіць міну
гругановыя пазногці 
на яго нагах курыных

 а твардоўскі як дуж браце 
так сказаўшы вакол кружа
 што не хочаш і пазнаці
мефістофель я мой дружа

то ж са мной на гары лысай
там на скуры на валоўей
аб душы рабіў запісы
і свой подпіс даў крывёю

чэрцям добра ў знакі ўеўся
бо як два гады пяройдзе
ты у рым прыехаць меўся
скуль да нас ты ўжо і пойдзеш

а ўжо сем год як свет чмуціш
больш кантракт служыць не можа
пекла чарамі ты мучыш
і забыў аб падарожжы

але хоць чакаў я леты
помста ўрэшце даканана
рым завецца шынок гэты
кладу арышт на васпана

даць хацеў твардоўскі цягу
на сказ гэтакі чартовы
але той злавіў за дзягу
 а дзе кажа гонар слова

што рабіць чарга наспела
схопе ў пекла тут і годзе
дый твардоўскі знае дзела
так мазгі таму заводзе

 мефістофель глянь ты толькі
у кантракт дзе пункт увідзіш
пасля год во столькі й столькі
па маю душу як прыйдзеш

буду права мець тры разы
запрагчы цябе ў работу
ты ж найгоршыя прыказы
мусіш споўніць што да ёты

глянь над карчмай маляванне
конь грывясты хвост як вехаць
тут жывым няхай ён стане
я хачу на ім праехаць

біч з пяску скруці мне бесе
каб каня меў чым пагнаці
хорам вымуруй у лесе
каб было дзе папасаці

гмах з арэхавых зярняткаў
выстрай аж пад шчыт кранпаку
ў ім з бародаў кладзі латы
крый страху насеннем маку

глянь цвічок такі прымерне
ў цаль  таўсты даўгі ў тры цалі
гані ў кожна маку зерне
па тры гэткія ганталі

мефістофель скочыў жыва
каня чысціць корміць пое
суча доўгі біч са жвіру
і ўжо конь напагатоўі

сеў твардоўскі выпнуў жылы
ўзяў за повад конь здаровы
знай трымайся што ёсць сілы
аж тут  глянь палац гатовы

 так так выйграў прайдзісвета
дый работа жджэ другая
во скупайся ў місе гэтай
а вада ў ёй знай святая

чорт спужаўся ўвесь сагнуўся
пот яго сцюдзёны крые
 што пан кажа слуга мусіць
чорт скупаўся аж па шыю

потым выскачыў як з жару
і твардоўскага зноў страша
 я цяжкую вынес кару
але й ты у моцы нашай

раз яшчэ і квіта будзе
будзе чорту тут нагонка
глянь вунь баба як печ грудзі
гэта чорце мая жонка

я на год у бельзабуба
за цябе жыць застануся
а праз той час мая люба
жыць з табой як з мужам мусіць

прысягні ты ёй каханне
паслухмянасць і пашану
зломіш хоць адно заданне
будзе ўмова скасавана

ловіць гэта чорт паўвухам
а паўвокам сочыць самку
быццам бачыў быццам слухаў
і збліжаецца пад клямку

а твардоўскі пры ім суча
нібы выпусціць баіцца
скочыў дзюркай чорт ад ключа
і дагэтуль скача гіцаль

