байка
здароў і дуж быў селянін антось
і рукі залатыя ў дзядзі
і нават галава нішто
ды толькі лёс яго не гладзіў
дзве жонкі ўжо ляглі ў магілу
а пасля іх дзяцей  як бобу
і самых гэтакіх бубноў
што аднаму дагледзець не пад сілу
ну што рабіць ён ажаніўся зноў
і ўзяў браткі мае аздобу
ні з твару цётка ні з грудзей
і ўсё не так як у людзей
не надта вабіць і антося
ды што ж калі ўжо так прыйшлося
жыве антось  бяда дый годзе
і не відаць канца бядзе
хоць жонка хараством  як пудзіла ў гародзе
а што ні год малое прывядзе
і пачалося тут сіротам пекла
не раз іх мама тая пугай секла
сваіх заўсёды вунь як песціць
а тым шкадуе бедным есці
таго штурхне таго рване за вушы
усіх без меры працай душыць
адзенне ж тое  лахманы
нікому й не паскардзяцца яны
бо і за скаргу гэтаксама
не гладзіць іх ліхая мама
а языком яна перад людзьмі 
не трэба й роднай лепшай мамы
хоць ты вось так яе вазьмі
ды прылажы да рапы
 я за сірот здаецца б аддала душу
чуць на руках іх не нашу
так распінаецца кабеціна ў мане
што ні канца ні краю
 хаця б яны глядзелі так мяне
як буду я старая
яны ў мяне не пасынкі не падчарыцы  госці
а што ў іх толькі скура й косці
дык гэта ўжо завод такі
такія ж іх былі і мацяркі

ох мачахі і добрыя ж усе яны без меры
ды толькі чорт ім верыў

ёсць у мяне адзін знаёмы заг
два скачуць у яго а іншыя ў слязах
аднак я думаю што хутка дзеткі самі
прапішуць іжыцу такой вось маме

