сонца ўтульна пазірала
птушкі пелі на ўсе тоны
кветкі дзеўчынка зрывала
ля дубровы ля зялёнай

заплятала у вяночак
прымярала на галоўцы
радасць біла з яе вочак
ёй спрыялі кветкі сонца

чуць вяночак не гатовы
не хапала адной кветкі
выйшаў хлопец з той дубровы
хлопец пекны стройны гэткі

удваёчку ўжо шукаюць
кветкі ў буйнай сенажаці
толькі дзе знайсці  не знаюць
сталі ў вочы заглядаці

так хадзілі ўсё далінкай
сонца з імі ўслед хадзіла
аж вяночак свой дзяўчынка
недзе ў лузе загубіла

клопат бедная не знае
ці ёй плакаць ці смяяцца
кветкі  ўпрочках хлопца мае
надало ж так памяняцца

ходзе траўкі не зачэпе
за вянок  дзяцюк прыгожы
а што горай а што лепей
бабка надвае варожа

