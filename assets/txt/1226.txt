вянуць дарэмна ў глухіх закавулках
ў нізкіх далінах на ціхіх рачулках
кветачкі дзеткі вясны
рэдка хто бачыць як жыцце іх гіне
вока людское на іх не спачыне 
вянуць і сохнуць адны

толькі іх сонейка песціць цалуе
толькі іх ветрык спакойна шануе
роска змывае іх твар
смутак агорне і горка мне стане
жаль нейкі душу і сэрца апране
шкода што гіне так дар

мілыя кветачкі ясныя зоркі
я б перанёс вас на горы узгоркі
каб вы ўсім відны былі
каб пазіраючы як вы прыгожы
сталі душой мы і сэрцам пахожы
на вас мае дзеткі зямлі

