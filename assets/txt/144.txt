прывет вам прывет з найцямнейшай старонкі
ад браццяў ад сёстраў загнаных сваіх
шлю радасці поўны шлю з песняю звонкай
вітайце сяўцы нам збажынак такіх
мяцеліцы нашу айчызну зглушылі
найлепшых авечак уносяць звяры
жыццё тут заціхшы як сон у магіле
тут цёмна не знаці ні дня ні зары
тут крыўды няшчасных галосяць а мшчэнні
для духа і цела бракуе тут хлеба
а мора слёз вечных гэй вечных цярпенняў
пажараў  сто сонцаў каб высушыць трэба
хоць сілаў гартоўных не стаць тут не можа
іх голад і холад і кнут гартаваў
но сон іх ах крэпкі хто смелы стрывожа
сябе хто б такім усясільным назваў
вы зоркаю яснай над гэткай зямлёю
усходзіце сцежкі цямнот асвятляць
выходзіце з светлага знання сяўбою
вы хочаце ўспёных будзіць паднімаць
о каб жа цяпер вы яснеючы зоркай
мільёнамі сонцаў зардзелі для нас
і гэтыя сонцы ды ў нашы аконцы
унеслі з сабою шчаслівасці час
нас восем мільёнаў  эх бі нам паклоны
чужнік ўсяк прыліпалі да нашай зямлі
нас восем мільёнаў злічы хто шалёны
а гора чаму ж мы й кайдан не змаглі
но досыць нарэкаць як калісь за прыгону
зычэння да вас лепш адно йшчэ ляці
каб гэтыя восем і з чымсь міліёнаў
ўсе ў вашай суполцы сябрамі былі
гэй дзівы над дзівы мкне гоман грамлівы
глядзіце ўстае беларускі народ
айчызну будуе на борах на нівах
што гэта  то йдэі то праўды прыход

