ад маленства за працу
берымося старанна
каб закрэсліць
да нас непавагі прысуд
у шаснаццатым веку францішак скарына
несмяротнай душой узвышае наш люд

колькі ж можна губляць
каб людзьмі называцца
вось скарына сумеў засланіць сабой сам
годнасць роднага слова
без гучных авацый
што ў прадмове да кніг друкаваных
сказаў

ці ж з блакады вякоў
не здалеюць унукі
між братоў
яго кнігу у вечнасць пусціць
патрымаемся
узяўшыся моцна за рукі
на высокіх пляцоўках
і ў вёсках пустых
працавітыя смелыя моцныя духам

на віхуры сядайце
за руль за стырно
i не страшны ніякія нам завірухі
наша роднае слова далёка чутно

прыклад чыстай любові
якой не скарылі даў скарына
праз пяць мімалётных вякоў
у праслаўленым полацку
мовай скарыны
уваскрошаны з праху
спаткаемся зноў

