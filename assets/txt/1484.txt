някепскі час быў прад вайною
жыла багата беларусь
а колькі раз тады з табою
кулялі чаркі мы пятрусь

бывала скончыш дзень службовы
у дом пісьменніка зірнеш
а там кч і размовы
як ты працуеш як жывеш

ці не зрабіў ухілу часам
у той ці іншы грэшны бок
вядома ходзіш самапасам
а ён жа сочыць і здалёк

ну што ж на тое ён дазорца
наш апякун і кіраўнік
стаіць высока як на горцы
i свой вартуе пастаўнік

я не злуюся хоць часамі
i смешна мне ды я маўчу
бо ёсць жа розніца між намі 
як супярэчыць сілачу

паспавядаўшыся іду я
табе пятруська пазваніць
няхай кч засярдуе 
з табой прыемней гаманіць

званю і чую я твой голас 
заходзь чакаю дужа рад
я не маруджу ні на волас
не азіраюся назад

іду наніз качуся з горкі 
тады ў лагчынцы жыў пятрусь 
вось і пятрусевы падворкі
а вось на ганку сам пятрусь

вітаемся ды  шусь у сені
з сяней праз кухню ў кабінет
а ў кухні постаць добрай ксені
як прыклад ветлівых кабет

пакуль з табою мы гуторым
з душой расчыненай наўсцяж
яна рыхтуе тэмпам скорым
нам закусь знае звычай наш

 ну што то пойдзем перакусім 
гаворыць ветлы гаспадар
прыходзім  братцы стол пятрусеў
сказаць раскошны божы дар

капуста ўласнае закваскі
грыбкі з цыбулькай халадзец
i сыр і масла і кілбаскі
ну і вядома селядзец

між гэтай боскае даброты
стаіць паўлітрык як паэт
гатовы развязаць з ахвотай
для вас паэзіі кісет

мы за сталом не зводзім часу
бяром па чарцы па другой
i трушчым скваркі і кілбасы
пад лёгкай хмельнаю смугой

якраз і лёлі няма дома 
не любіць выпівак яна
мы гэта ўлічваем вядома
i чаркі гладка п’ём да дна

так непрыкметна пры гамонцы
глядзіш  паўлітрык і пусты
а нашы твары ўжо як сонцы
i сэрцы поўны дабраты

нарэшце баль мы наш канчаем
дахаты рушыць мне пара

мы стол гасцінны пакідаем
як не абняць гаспадара

мы шчыльна тулім губы к губам
не год сябруем не другі
мне і цяпер успомніць люба
той час пятрусь мой дарагі

прымі ж браток маё пасланне
хоць праўда ў ім канца няма
пішу я не для развітання 
мы пажывём яшчэ дарма

