зірну я на неба па сіняй раўніне
за хмаркаю хмарка плыве
тыя сальюцца другая загіне
i знікне ў пустой сіняве

а тыя па небе бясплодныя ходзяць
глухія на плач збажыны
i мыслі тож часта без следу праходзяць
таксама знікаюць яны

зірну я на жыта што ў полі красуе
i пыл жыватворчы над ім
так ціха снуецца калоссе цалуе
любоўным дыханнем сваім

ды ўздымецца вецер і злосна павее
пагоніць той пыл на лясы
i ў жыцці часцютка не мала гібее
такой жыватворчай красы

сталетняе дрэва раскошна галіны
у зелень убрала вясна
i горда гамоняць яго верхавіны
і ў гомане радасць чутна

а восень надыдзе і лісце жалобна
на дол амярцвелы спадзе
i моладасць наша тым лісцям падобна
як лісце яна адцвіце

вось ціха сняжынкі ў адлігу лятаюць
нібы матылёчкі ў маі
падуць і растануць навек прападаюць
як роска вясною ў гаі
i ты чалавеча як снег у адлігу
упаў і сканаў і няма
з трывогай глядзіш ты ў адвечную кнігу
i душу агортвае цьма

