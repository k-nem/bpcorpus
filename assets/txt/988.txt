на вежах крамлёўскіх
высока ў прасторы
як водблеск жывой глыбіні
гараць непагасла
як вечныя зоры
вялікае праўды агні

над стромкасцю вежаў
лунае шчасліва
пачуццяў i мысляў вянок
сабраны любоўна
завіты зычліва
рукамі мужчын і жанок

і сэрцы і воля
i думы народа
злучыліся ў плыні адной
як хвалі патокаў
як шумныя воды
дзе сонца гуляе вясной

прыхілены чуйна
i слух наш і вочы
i мыслямі ўсе мы ў крамлі
i слухаем словы
як голас прарочы
як мудрую праўду зямлі

i бачым аблічча
і бачым мы постаць
настаўніка друга свайго
i чуем як льецца
так мудра так проста
так ясна гаворка яго
сям’ю баявую
сяброў перамогі
заклікаў на сход правадыр
каб разам адзначыць
шляхі і дарогі
i новыя далі і шыр

каб вышай узвесці
краіну саветаў
умножыць яе дабрабыт
каб грознаю сілай
над стомленым светам
у сонцы ірдзеўся наш шчыт

няхай вар’яцеюць
начніцы ў бяссіллі
як совы ў збуцвелым камлі
магутна над мрокам
разгорнуты крыллі
вялікай савецкай зямлі

вядзі ж нас наперад
у ясныя далі
акрэсліўшы новы размах
мы разам з табою
любімы наш сталін 
адзін у нас з партыяй шлях

