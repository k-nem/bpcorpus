дажывае стара маці
сірацінаю у хаце
ў соннай волі ў чорнай долі
як та груша сярод поля

мела сына але сыну
захацелася ў чужыну
ён пайшоў шукаць там шчасця
або згінуць запрапасці

мела дочак але дочкі
пабрылі таксама ўпрочкі
тая замуж тая ў службу
на нядолю на нядружбу

дажывае веку маці
ўжо не можа з ложка ўстаці
кліча дочак кліча сына
але пуста ўсё хаціна

сабраліся добры людзі
гаманілі што то будзе
са старою мала ладу 
трэба даць якую раду

і да сына лісты пішуць
 прыязджай бо ўжо чуць дышыць
маці стара і маячыць
цябе хоча ўсё пабачыць

сын варочаўся з чужыны
да матулі да хаціны
не то князем не то панам
не то трэзвым не то п’яным

падышоў да ложка бліжай
маці спіць як знята з крыжа
пахіліўся над ёй нізка
як яна здаўн над калыскай

і старую разбуджае
нейкім словам пацяшае
штось гаворыць і гаворыць
тая слухае як зморы

прыглядаецца матуля
што зрабілася з сынуляй
ён ці не  стаіць у хаце
усё сіліцца згадаці

і згадала ой згадала
енкнуць голасу сабрала
бы та каня над крыніцай
 чужаніца чужаніца

легла маці ў дамавіну
сын зноў ехаў у чужыну
а за ім шумелі людзі
што то далей з яго будзе

