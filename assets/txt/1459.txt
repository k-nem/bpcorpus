паважна так і ўрачыста
гамонка сялянскіх бясед
сышліся на сход усе чыста
каб выбраць вярхоўны савет

вялікая ж гэта падзея 
ёй сведкай не быў яшчэ свет
то новая зорка ірдзее
i свеціць на тысячы лет

у сталінскім мудрым законе
дзівосныя мары жывуць
што праўдаю сталі сягоння
што к шчасцю народы завуць
разбіты старыя скрыжалі
адвечнае знішчана зло
шырокаю сонечнай хваляй
разліта навукі святло

прароблена свету на дзіва
работа за дваццаць гадоў
узораны новыя нівы
гмах новых шуміць гарадоў

праз немарач дзебры і скалы
дарогіпалотны ляглі
i носяць паслушна каналы
з калгасным дабром караблі

прарэзаны нетры і горы
парушан іх сон і спакой
i вынікла новае мора
пакорнае волі людской

i наперакор перашкодам
стыхійную сілу зямлі
на службу савецкім народам
у моцныя рукі ўзялі

нам служаць надземныя высі
прастор ледзяных далячынь
i морам садоў разліліся
бясплодныя гоні пустынь

з галечы з руін спусташэння
як волат падняўся народ 
нястрымная воля імкнення
нябачаны творчы палёт

i гэта гранітная воля
свой гарт набыла ў барацьбе
дзе першая слаўная роля
належыць наш геній табе

i лепшых людзей і герояў 
тваіх выхаванцаў наш цвет 
мы дружна і з шчырай душою
пашлем у вярхоўны савет

