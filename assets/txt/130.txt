кукавала зязюля
у зялёным лесе
гадавала матуля
дачушку алесю

гаманіў бор сасновы
ўвечары і ранкі
над калыскай ліповай
пела калыханкі

 спі засні мая дзетка
птушкі ўжо заснулі
спі засні мая кветка
люлі люлі люлі

 спі не ведай трывогі
надыдзе часінка
на свае ўстанеш ногі
мая ты дзяўчынка

будзеш кужаль ты прасці
будзеш ткаці кросны
выглядаў долі шчасця
ў маладыя вёсны

кукавала зязюля
у зялёным лесе
не згадала матуля
што выйдзе з алесі

як набралася моцы
матчына дачушка
паляцела да сонца
пералётнай птушкай

паляцела дзяўчына
самалётам гонкім
над шчаслівай краінай
над роднай старонкай

адчыняе вароты
нябесным маршрутам
ці як ястраб з высотаў
скача з парашутам

і да сонца праз хвілю
а ўсё вышай вышай
самалётавым крыллем
воблакі калыша

стара маці днём ночкай
марыць ля аконца
ужо к прасніцы дочка
не зляціць зпад сонца

кукавала зязюля
у зялёным лесе
не згадала матуля
што выйдзе з алесі

