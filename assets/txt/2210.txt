дзесяцёх удоўж вуліцы гразкай
сталі пільна пад кожным акном
чатырох у блішчастых касках
увайшлі асцярожна у дом

гаварылі спачатку спакойна
 нам вядома што дзень пры дні
хлеб і зброю у зараснік хвойны
ты вазіў на сваім кані

там твой сын нам і гэта вядома
можа хлопец і сам не рад
мы не помсцімся будзе дома
толькі выкажы дзе атрад

горка ныла душа аб дзіцяці
але моўчкі стаяў стары
доўга білі яго ў хаце
потым білі яшчэ на двары

 запрагай і паедзеш з намі
трэба справу зрабіць да паўдня 
не сваімі  чужымі нагамі
гаспадар падышоў да каня

што ён выказаць мог жывёле
прыгадаў яго спрытны бег
і прыпомніў як хлопчык вясёлы
часта ездзіў на ім на начлег

а на лузе раса буйная
хоць па каліву падбірай
конь дарогі туды не пытае
толькі поўную волю дай

што ж мой быстры ты будзеш вольны
выбірай куды хочаш шлях
па дарозе ж у зараснік хвойны
заблудзіся ў знаёмых палях

калі ж ты неразумны чужынца
павядзеш да патайных дарог
хай цябе на шырокім гасцінцы
пакарае бязлітасны бог

конь пастукаў у дол капытамі
грывай веючы рыжай як медзь
неспакойна пастрыг вушамі
ды нічога не мог зразумець

пакасіўся чуток што чужыя
прывязаўшы старога за плот
узлажылі хамут на шыю
і запрогшы пусцілі з варот

конь слухмяна пайшоў самапасам
не бывала каб ён заблудзіў
хіба ж мала апошнім часам
ён па гэтай дарозе хадзіў

неўзабаве за грэбляй выбойнай
будзе там дзе канчаецца гаць
паваротка у зараснік хвойны
вось і сосны на ўзлессі відаць

пах мурожны густы і востры
кружыць хмелем каню галаву
конь ідзе раздзьмухаючы ноздры
час ад часу зрывае траву

пільна з хвоі высокай сочыць
за бяздомным канём хлапец
пацямнелі блакітныя вочы
сэрца ўпала як грузны свінец

ён пазнаў іх у шэрых мундзірах
хітраватых нямецкіх салдат
без дазволу свайго камандзіра
зняў з пляча баявы аўтамат

я не знаю куды ён цэліў
але хлопец быў добры стралок
з дробным калівам сырадэлі
конь зваліўся на цёплы пясок

недаўменна глядзела вока
сінім позіркам нежывым
як у возеры тым глыбокім
абярнулася неба ў ім

