акоў паломаных жандар
сліўнём зарыўшыся ў нару
сядзіць расійскі чынадрал
слуга оцечаству цару

ён сніць былую моц і шыр
цары царыцы цэрквы трон
пагромы катаргі сібір
о русь прымі раба паклон

табе такой служыць па гроб
не кіну я і расцярзаць
не дам дзяржаўнасці оплот
цябе единую о маць

здарма ж двуглавы твой арол
праз векі ў кіпцюрох трымаў
мільёны ўбогіх хат і сёл
рабоў мільёны не здарма

у твой ланцуг былі о русь
уплецены з усіх бакоў
украйна польшча беларусь
і сотня іншых языкоў

цяпер што бачу я кругом
пасад маўклівы збуран скрозь
рэспублікі ды з языком
з іх лезе кожная ўсур’ёз

а ты о рускі мой язык
мой обшчарускі што з табой
табе слухмян быў мал вялік
быў славен ты сваёй кляцьбой

табой сам самадзержац цар
пісаў ланцужны свой закон
што мацірусь есі жандар
усёй еўропы
і свой сон

сніць далей гэты царадвор
калі надыдзе яму дзень
ізноў пад лёзгат царскіх шпор
свой распасцерці чорны цень

ён гэты скінуты сатрап
не знае што ў свабодзе жыць
яму дай вісельню дый каб
на ёй языкі ўсе ўшчаміць

не па нутру як смерць яму
што беларускае дзіцё
бяжыць у сцюжную зіму
у школку пазнаваць жыццё

спужаўся што хлапчук ў лапцёх
напаўадзеты вёскі сын
у роднай мове ўчыцца змог
о стыдна рускі гражданин

язык твой царскі ён табе
не выража спакойны будзь
цябе тваім жа у кляцьбе
ён не забудзе памянуць

былых не выклічаш вякоў
і ты масквы кароннай гразь
парваных не скуеш акоў
з якой брахнёю ні вылазь

