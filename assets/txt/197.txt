дык вось жа як прыйшла яна  жаданая вясна 
ў кароне з зелені і кветак з пошаптам бяроз
ядыная з паміж былых сясцёр сваіх яна
не развясельвае душы і не ўцірае слёз

не росы зіхацяцца брыльянцістыя на ёй
не росамі палеткі збожны свенціць на зямлі
а йрдзіцца ўся гарачаю чырвонаю крывёй
крывёй палошча ўсходы што ўзышлі і не ўзышлі

не з сонцам выйшла блаславіць аратага арбу
не сонцам туліцца да скрыўджаных сяліб і хат
а грознымі пажарамі распачала сяўбу
пажарамізніштожаннем святкуе свята свят

не выйшаў сейбіт на загон як ён калісь ішоў
каб з верай і надзеяй кінуць зерне на прыплод
а сее от абы бо сеяць звык ён з прадвякоў
хоць і не знае хто пажне хто з’есць яго ўмалот

і хаты майскім дзераўцом не ўмаіў селянін
як прадзеды умайвалі як вучыць абычай
спытай чаму аб спадчыне бацькоў забыў так сын
адкажа ведама  жалобу носіць наскі край

перапалохана кабеціна з дзяцьмі на шлях
ідзе штодзень пад крыж і пазірае ўдаль
прагледзела ўжо вочы  ўсё ж надзея тліць ў грудзях
праслухала і вушы ўжо а слухае на жаль

дзяўчына распусціўшы косы вылецела ў бор
і прытуліўшысь к дрэву песню жудкую пяе
не то падладжваючыся пад хаўтурны хор
не то спраўляючы ў бары заручыны свае

а бусел што на пірамідах зімку зімаваў
а лета летаваць у любы край свой прыляцеў
здзівіўся пасмутнеў сваёй мясціны не спазнаў
і не знайшоў гнязда свайго што летась яшчэ меў

адно балюе баль звяр’ё з сну збуджана ў лясах
пажывы на пабоішчах скрозь маючы ўдаволь
ды груганы што костачкі збіраюць па палях
не пашкадуюць што жылі ў такі ўсясветны боль

дык вось жа як прыйшла вясна жаданая на свет
калоцячы як ліпай змучанай зямлёй да дна
крывёй пажарам пошасцяй  людзям яе прывет
а напіс на яе агнёвым знамені вайна

