пад старасць мы як жабракі
збіраем успаміны
святло зары
і пах ракі
і нават выбух міны

імгненні даўныя сустрэч
дзіцячы свой ласунак
на кожную старую рэч
глядзім з лагодным сумам

усё запомніла душа
і конаўкі і лыжкі
яшчэ быў пах карандаша
і самай першай кніжкі

былі радоўкі у жыцці
начлег туман і коні
ці ты прыпомніў гэта ці
я даўны час прыпомніў

на схіле розных летніх дзён
параніў нас да болю
спеў берасцянкі
ціхі звон
на матыльковым полі

і кожны з нас успомніць як
пярун страшэнны грымнуў
на кацярынінскі бальшак
з бярозамі старымі

у нас жыве ва ўсе часы
зялёны родны гоман
ушачы шэпчуцца лясы
гудуць лясы бягомль
чытаю вершы я твае
напоеныя лесам
і гэтыя дзе кожны б'е
і гневам і жалезам

мы ўсё прайшлі агонь і дым
каб злыдні пацішэлі
былі ў акопе мы адным
былі ў адной траншэі

нас час як дзяцел той дзяўбе
усё мацней з гадамі
гляджу я сёння на цябе
і думаю адданасць

і ўнукам некалі скажу
што лёс у нас адзіны
на твой і мой бальшак гляджу
і думаю радзіма

