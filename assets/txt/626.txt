вось і карчомка 
вясёлы наш край
жыва гэй шлёмка
гарэлкі давай

што там марудзіш
ты гэткі такі
ў крыўдзе не будзеш
як п’юць бедакі

наша багацце
нямоцна ні ў чым
грошы не хваце 
заставу дадзім

толькі нам водкі
давай не жалей
век наш кароткі
зато п’ём часцей

дарма мы рвёмся
нядолю змагаць
водкі нап’ёмся
і гора не знаць

там каля хатаў
плач ходзіць з бядой
мінск наш багаты 
ён збавіць як стой

возік каменняў 
тры злоты ўжо ёсць
воз дроў паленняў 
рубельчык  як госць

вось і няскупа
ўскашэліцца голь
ёсць штось на крупы
а трохі на соль

рэштку ў сівусе
мы ўтопім навек
з чаркай з марусяй
вясёл чалавек

п’ём водку браце
п’ём не ’бы як
мей больш багацця 
пілі бы не так

жыва ж гэй шлёмка
гарэлку стаўляй
чаркай ды ёмкай
ты нас надзяляй

весела гучна
час будзе ляцець
будзем піць дружна
і песенькі пець

ночка за чаркай
пяройдзе як стой
раніца ярка
зардзіць над зямлёй

дымкай чырвонай
зара замігціць
чарку чароўна
святло развагніць

