 суседка чушачка мая
што ад рабушкі чула я
вось ліханька яму
лісту дубоваму таму
i ўсё ж ён гад як ёсць
пра вашу мосць
i пра мяне і пра другіх распісвае ў газеце
як цяжка жыць на свеце
звярыны шавінізм звярыная і злосць
ну толькі б падкусіць псякрэў яго псякосць
падумайце які блазнец
тутэйшасць нашую асмейвае ўканец
шуміць як той званец
што вяне летам у пракосе
такую прыкрасць слухаць давялося
прывёў мяне ў такое абурэнне
напішам хіба абвяржэнне
 суседка мілая кума
такіх лістоў дубовых  цьма
калі зважаць на ўсю іх плявузготу
то лепей ногі выпрастаць адразу каля плоту
але свіння сапраўдная свіння
ёсць перш за ўсё сур’ёзная жывёла
хватай кусок зпад самага падола
i не зважай на крыкі варання 
філосафам глядзі ты навакола
i віду не кажы што пішуць аб табе
i возяць палкаю па свінскаму гарбе 
свіння павінна быць свіннёю
хай лаюць штурхаюць таўкуць
ёй гэта не абходзіць ані чуць 
абы па галаве не стукнулі даўбнёю

