на поўны размах яшчэ ў трыццаць сёмым
нашы дзяды паказалі “свядомым”
дзе іх сапраўднае месца ў жыцці
там дзе іх і касцей не знайсці

затым  ува ўсіх у наступных сёмых
нашы бацькі дабівалі “свядомых”
ой шчыравалі але як назло 
стала іх нават больш чым было

цяпер ужо нам унукам і дзецям
прадоўжыць работку іх давядзецца
бо нельга інакш бо знаем даўно мы
страшны народ 
калі ён свядомы

такому любыя пагрозы  дармо
такога нічым не загнаць у ярмо
а ў нас жа толькі адно і на ўме
каб ён хадзіў як вол у ярме
і быў задаволены цэбрам пойла 
каб мы наядалі морды спакойна

таму і гукаем не знаючы стомы
за горла за горла бярыце “свядомых”
хто з намі і хоча у радасці жыць 
за горла павінен “свядомых” душыць

