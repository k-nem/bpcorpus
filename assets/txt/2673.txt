як груганы на трупы з высокае гары
крыжакі наляцелі на вёскі і бары
няшчасная краіна тры доўгія гады
нагбом хляптала трунак смярцей і злой бяды
цягнулі па кавалках яе ва ўсе бакі
загінулі героі і здрадзілі князькі
агонь любові мужнай у брудных душах згас
адзін не здрадзіў вячка сумленны хлопскі князь
параненым і слабым яны яго ўзялі
ў кайданы ногі скулі і ў лагер прывялі
ад раны непрытомны ачнуўся ён тады
калі былі далёка айчыны гарады
меў сілы каб змагацца і з сотняй варагоў
але шляхі да волі замкнулі для яго
і вырас над палонным закуты ў грозны мур
гохмайстра цытадэла крыжацкі мар’ёнбург
паўзе з ракі на замак пранізлівы туман
крукі круцяцца хмарай над вежай герэнданск
за брамай маставою як перадвесце бед
ўстае папоўскай вежы злавесны сілуэт
па вуліцы смярдзючай дзе скупчанасць і бруд
вядуць яго на плошчу а там чакае суд
а ў галаве чамусьці ўстае чырвоны снег
пажары чорных замкаў ў апошні іх набег
ў агні наперад з імі ляцелі бітвы дні
парчу і аксаміты тапталі ў бруд яны
за подзвігі у бітвах супроць крыжацкіх зграй
за мужнасць і за гонар трымай адказ трымай
тут як на браме пекла магла б пісаць рука
пакіньце спадзяванні  адсюль выводзіць кат
але сканаць пакорным і мяккім быццам пух
як бык дурны на бойні папаўшы пад абух
і просіць перад стратай ён путы развязаць
каб рукі на імгненне замлелыя размяць
і ў гэты час апошні перад канцом сваім
каня яму прывесці каб развітацца з ім
са мною разам зносіў ён дождж і халады
насіў мяне на бітву тры доўгія гады
таптаў нагамі лона сталочанай зямлі
                            
і вось каня на плошчу два кнехты прывялі
і вячка грыву гладзіць цалуе ў мяккі нос
і кажа кажа сябру пра свой жахлівы лёс
мой конь мой конь мой любы
як будзеш жыць цяпер
канец лясной свабодзе мой добры моцны звер
ты грэбаваў зямлёю што слалася ў нагах
няўжо насіць ты будзеш чужога варага
якому не пасуе і назва чалавек
ў якога твар як пятка не чырванее век
не роднае чужое усё нам тут з табой
не так як на радзіме кабылы йржуць вясной
не так гамоняць дрэвы не так звіняць лугі
не так куюць падковы для конскае нагі
дапамажы мне косю мой бездыханны труп
не проста дол чакае  ганьба ганебны слуп
і выпрастаўшы рукі меч ката вырваў ён
і ссёк дубовы чэрап з крутых яго рамён
і на каня узвіўся і ў стрэмя горда стаў
і зноў для бітвы волю ў апошні час дастаў
меч бліснуў у паветры над лютаю гурбой
адзін супроць дзесяткаў 
і ўсё ж не прэнт а бой
конь варагоў хапае зубамі і храпіць
паўсюль пануе пекла і трупы як снапы
о лепей дні пакончыць на полі баявым
ніж век глытаць ў кайданах чужынскіх вогнішч дым
вось уцякаюць суддзі вось кроў плыве ракой
я ў мар’енбург з’явіўся і ён на час ды мой
пакуль тугія лукі на вежах не звіняць
пакуль даўгія стрэлы адтуль не паляцяць
але слабеюць сілы але дрыжыць далонь
і вось аб труп запнуўся яго любімы конь
о конь не давядзецца табе ў лугах іржаць
і ў полі нам з табою ўжо болей не гуляць
я ў стрэлах быццам вожык бывай мой конь бывай
мы болей не пабачым лугі і родны край
аленя абступілі са зграяй злых сабак
ірвуць і раздзіраюць сякуць на дробны мак
і вось з крывёю гордай змяшаўся пыл і гразь
                              
так у баі няроўным загінуў вячкакнязь
авой

