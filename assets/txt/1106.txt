ідуць гады сталёвым штыхам
гады змагання перамог
стаіўся вораг і прылёг
на край саветаў чмыша ліхам
паціху злоснікі паціху
ці пераступіце парог

трашчаць усюды вашы гмахі
праела моль стары каптан
вам не падняць гнілых сутан
i не ўратуюць вас ні плахі
ні вашы цёмныя замахі
ні служак здрадніцкі падман

ўстае расце мацнее хваля
шырэй дужэй яе разгон
імя тэй хвалі  легіён
зальюцца ў грозным перавале
свой час аджыўшыя скрыжалі
бо новы пішацца закон

ідуць гады напорным крокам
гады змагання перамог
ідуць мільёнамі дарог
сябры сачыце пільным зрокам
жаданы край яшчэ далёка
а вораг сілы ўсе напрог

