сягоння ля манежа
натоўп людзей густы
не думай
аб манеры
не разважай
пра стыль

уся як ёсць расія
сюды
да нас прыйшла
арала і касіла
спявала галасіла
змагалася жыла

тут свет
здаровы росны
у сіле спелых ніў
у сенажацях соснах
мяне запаланіў

усё дайшло да сэрца
лясная цішыня
жанчына ў лазні сельскай
зямная чысціня

і грузавік набіты
людзьмі святочным днём
і пастушок забіты
фашысцкім груганом

тут прастата і мудрасць
сялянскай працы пот
жыцця святло і мутнасць
і зморшчыны турбот

з вачэй суровых сініх
дапытліва на нас
глядзіць уся расія
праўдзіва
без прыкрас
нам у душу ўлілося
праз геній мастака
жытнёвае калоссе
туман каля стаўка

прасторы даляў росных
зямлі сваёй пласты
сусвет радзіма розум
жыцця настой густы

