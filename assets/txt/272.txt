з неспакоем думкі роем
верцяцца ў душы
на свет божы свет прыгожы
рвешся ўвесь з глушы

за высь гораў за цьму бораў
там за рэчкі шум
мкнуў бы птушкайвесялушкай
за палётам дум

сэрца б’ецца к жыццю рвецца
к нейкім светлым снам
гэй ты гора скора ж скора
цябе ў брак я здам

к долі к волі гэт па полі
як леў пабягу
спаці ждаці ў курнай хаце
ўжо больш не магу

свет вялікі песні крыкі
мкнуць з усіх старон
звоніць штосьці к славе ў госці
кліча гэты звон

ідуць людзі ў крыві грудзі
паходні ў руках
няма ночаў жарам вочы
ззяюць ажна страх

са сну будзяць душу цудзяць
надзеяй старой
узнімаюць зазываюць
гэй на нейкі бой

думкі ходзяць чымсьці зводзяць
тым што долю дасць
згіне гора і слёз мора
не вечна напасць

пакірую думкі ў тую
старонку свае
скуль з прасветам мне прыветам
праўда запяе

далей вышай памкну гэй жа
ўжо праложан след
трудна маці ў курнай хаце
паляту у свет

