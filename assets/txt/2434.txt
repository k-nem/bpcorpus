на дзесяць працэнтаў болей
чым у мінулым годзе
збожжа сабрана ў полі
морквы на агародзе

на дзесяць працэнтаў болей
здабыта вугалю нафты
пабольшала вучняў у школе
прыбавілася касманаўтаў

на дзесяць працэнтаў болей
прачытана буніна бёля
на дзесяць забіта шайбаў
на дзесяць смачнейшы чай быў

на дзесяць працэнтаў болей
з братамі з’едзена солі
на дзесяць працэнтаў болей
надзеі трывогі і болю

