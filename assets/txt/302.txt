з цэлым народам гутарку весці
сэрца мільёнаў падслухаць біцця 
гэткай шукаю цэлы век чэсці
гэта адно мне падпорай жыцця

песню стварыці ясну як неба
ў кожнай з ёй хаце быць мілым гасцём
гэтакіх толькі скарбаў мне трэба
гэткім я толькі жыву пачуццём

што не загубяць крыўды жывую
душу народа што ўстане са сну
гэткай надзеяй толькі жыву я
гэткую толькі чакаю вясну

к яснаму сонцу з цьмы з беспрасвецця
к славе з бясслаўя ўсім нашым людзям 
гэткай шукаю сцежкі на свеце
гэткаму богу і душу аддам

за лепшу долю роднага краю
за сваіх браццяў ў святой барацьбе 
гэтакай толькі смерці жадаю
памяткі гэткай чакаю сабе

