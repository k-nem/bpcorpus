будзь ты дуж як вада
як жалеза цвярды
калі ж нойдзе нуда
ты не зможаш нуды

як благая напасць
атуманіць сабой
і спакою не дасць
аж заныеш душой

аж заплачаш душой
жаль ахопе такі
і не прыйдзе спакой
да магільнай даскі

на свет будзеш глядзець
ашалелым ваўком
песні ўздумаеш пець
адазвешся выццём

стане пеклам жыццё
людзі  горш ад звярэй
думаць будзеш усё
як памерці скарэй

эй дзянькі каратаць
трудна з ёю бяда
не дасць ночкаю спаць
усё гэта нуда

змуча хоць ты вазьмі
і не пі і не еш
вочы зойдуць слязьмі
і свой лёс праклянеш

адно шчасце людзей
толькі змога тады
калі працай сваей
зваляць камень нуды

калі мысль адна іх
у жыцці павядзе
працаваць за траіх
каб не дацца нудзе

