і была ў яго турбота
вабіў хлопца мілы тварык
белыбелы быццам лотас
і каса чарней ад хмары

запрашае сіраціна
маладую стаць да шлюбу
на шчытку яго хаціны
качкі выпілены з дубу

птушкі дзедавай рукою
дзеля шчасця там прыбіты
а гняздзечка пад страхою
белай ластаўкаю звіта

каб і ў іх гняздо вілося
каб і ў іх дабро вялося
ды пачулі ў тую восень
маладыя пагалоссе

напрарочыў валацуга
ёй  праз год  без вокан хатку
а яму жыццёвым лугам
папаходжваць шэсць дзесяткаў

не злучыўшы  разлучыла
не на гэта смерць не ў сіле
папалам рашыў хлапчына
век дзяліць
і падзялілі

і пражыць ім давялося
як засведчыў час руплівы
аж да сівага валосся
і расказвалі шчасліва

як бы цяжкім крок ні здаўся
калі нават грозіць згубай
не шкадуйце аддавайце
палавіну веку любым

