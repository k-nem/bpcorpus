дні пройдуць сваёю чаргою
як шустрыя дробныя хвалі
i мы дзесь дарогай другою
паціху дыбаць будзем далей

i сённяшні дзень нам адлічыць
запіша як пісар хвіліны
i знікне утраціць аблічча
пакінуўшы толькі ўспаміны

даўно дагарэў наш касцёр той
што грэў нас глытаючы дровы
i вогнішча плямкай прыцёртай
загубіцца ў лісці дубовым

i попел астыўшы асядзе
у лесе адзін зазімуе
i можа наш дуб сымон дзядзя
у холад без нас засумуе

ды ціхі куток той з дубамі
якім мы давалі імёны
не раз прамільгне прад вачамі
адлегласці ўзняўшы заслоны

як восенню шэрыя гускі
i мы падамося ў свой вырай
i там не адзін раз аб вузкім
успомнім з падзякаю шчырай

