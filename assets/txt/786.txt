шаг у шаг ваякіхлопцы 
весялей жа малайцы
весялей жа удалыя
беларускія байцы

узніміся сцяг чырвоны
і ты зорка чырваней
пралетарская пяхота
не ўстыдзіць сабой людзей

адступаць назад не ўмеем
а йдзём горда мы ўпярод
уміраючы за волю
за працоўны ўвесь народ
узніміся сцяг чырвоны і г д

і сваіх чырвоных дзетак
сказам аб былом жыццю
мы навучым як змагацца
за рэспубліку сваю
узніміся сцяг чырвоны і г д

шаг у шаг ваякіхлопцы
ды вышэй сцяг акцябра
паланее над зямлёю
пралетарская зара
узніміся сцяг чырвоны і г д

як вучылі камунары
мы вядзём з нявольнай цьмы
пад запораў капіталу
ўсіх такіх жа як і мы
узніміся сцяг чырвоны і гд

у ваякаў непабедных
дух адважнага байца
давядзём свабоды справу
да пабеднага канца
узніміся сцяг чырвоны і г д

на зару чырвонай волі
што ў мільён гарыць агнёў
узіраюцца з надзеяй
пралетары ўсіх краёў
узніміся сцяг чырвоны і г д

шаг у шаг ваякіхлопцы
весялей жа малайцы
весялей жа удалыя
беларускія байцы

узніміся сцяг чырвоны
і ты зорка чырваней
пралетарская пяхота
не ўстыдзіць сабой людзей

