абнаглеў без меры дучэ
топча ўсе законы
лезе гэта гною куча
у напалеоны
цэзар ліпавы спыніся
у сваім разгоне
псеўдацэзараўскіх місій
хопіць на сягоння
годзе сеяць прагавіта
шкодную заразу
ці не час пазваць бандыта
да суда адказу
годзе шворыцца па моры
у ралях піратаў
час пакончыць разгаворы
з шайкаю праклятай
запішы запомні гэта
майстар ад фашызма
не даруе край саветаў
таго бандытызма
абнаглеў без меры дучэ
славы ўсё шукае
лопне лопне немінуча
бурбалка пустая

