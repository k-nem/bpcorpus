скажы мне сярмяжнік скажы мне маркотны
адкуль ты адкуль ты з нядоляй сваей
чаму век снуешся пуцінай гаротнай
чаму ты ўсіх чыста бядней і цямней

ці ты нарадзіўся ў такую часіну
ці кару якую зняволен адбыць
ці можа хто чары такія накінуў
і мучышся вечна  ні ў чым не ручыць

аж слёз не стрымаці як губіш ты сілы
крывава гатоўлячы ніву к сяўбе
галодны халодны да самай магілы
усё на пажытак людзям не сабе

а людзі што людзі яны не зважаюць
на працу на чорную долю тваю
пагардаю кормяць ваўком пазіраюць
ім толькі каб дуж быў варочаць зямлю

цярпі мой ты браце і вер што настане
сярмяжніку лепшае шчасце жыццё
вер будзе тваё на зямлі панаванне
навекі зваюеш ты гора сваё

а покуль жа цёмна і сцежка блудліва
няпраўду ад праўды дзялі аддзяляй
і хоць цяпер мачыхай родная ніва
ты ў памяці мей свой народ і свой край

