эй дзяцюк малады не тужы
не глядзі ты скрозь слёзы на свет
ідзі ў двор і там пану служы
як служыў і твой бацька і дзед

там працуй і гаруй маладых
сваіх сіл на чужых не жалей
мазалёў не жалей ты сваіх
як крыві не жалеюць тваей

на багатых папекайся век
век сваёй цемнаты знось глушу
і забудзься што ты чалавек
і забудзься што маеш душу

хай палац за твае за труды
гучнай музыкаю загрыміць
хай сагнуцца сталы ад яды
песня п’янае ўцехі хрыпіць

хай твой пот якім росіш зямлю
з сытых твараў пальецца цурком
хай за горкую долю тваю
вінаградным уп’юцца віном

дык дзяцюк малады не тужы
не глядзі так скрозь слёзы на свет
ідзі ў двор і там пану служы
як служыў і твой бацька і дзед

