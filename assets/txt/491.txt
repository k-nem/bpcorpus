спі маленькі мой сыночак
вочкам не міргні
свеціць месяца кружочак
ты ж аб долі сні

спі і слухай песні гэтай
ды ўспомні калі
спі пакуль не знаеш свету
люлі люлі спі

падрасцеш дазнаеш гора
папіваеш слёз
твае сілы зломіць змора
спёка ды мароз

і спаткаешся на свеце
з няпраўдай з людзьмі
спі сыночак месяц свеце
люлі люлі спі

падрасцеш  і мусіш ногі
як кожны мужык
укруціць ва ўбор убогі
ўбор з ліповых лык

у ім помачы папросіш
для сябе людской
спі пакуль лапцей не носіш
люлі родны мой

павяду цябе да пана
пастаўлю служыць
там ад вечара да рана
будзеш ты рабіць

за свіньмі ды за сахою
будуць пхнуцца дні
спі пакуль ты не слугою
люлі люлі спі

хлеба грошы ты слугою
мала будзеш мець
аплявухаў жа затое
не будуць жалець

крывёй вочы заліюцца
ты ж працуй цярпі
спі пакуль не здзекуюцца
люлі люлі спі

з часам пойдзеш у салдаты 
слуга ўжо цару
за трыццатую ад хаты
загоняць гару

на вайне ж як забіяка
паліеш крыві
спі пакуль ты не ваяка
люлі люлі спі

дамоў вернешся да бацькі
бацька бедзен сам
пойдзеш зноў на хлеб батрацкі
служыці панам

штось не ўгодзіш пан багаты
гікне вон ідзі
спі пакуль не гоняць з хаты
люлі люлі спі

ты ж не рынешся ў канаву
з гора ды з бяды
красці выўчышся на славу
пан будзеш тады

што з напасці не прапасці
гулі гулякі
спі пакуль не ўмееш красці
люлі люлі спі

у вялікія ты людзі
выйдзеш з беднаты
шаблю звесіш цераз грудзі
стражнік будзеш ты

будзеш катам ты над братам
без жалю ані
спі пакуль яшчэ не катам
люлі люлі спі

будзеш пан вялікі з віду
і шэльма душой
спатыкаць цябе я выйду
ты махнеш рукой

чужаком будзеш ты ў хаце
на роднай зямлі
спі пакуль ты тут пры маці
люлі люлі спі

