я іду лугавою дарогай
пакручастай і цёмнай як лёс
над ракой азярод шматногі
барадою сена зарос
галавою прынікшы да сена
ў ноч гляджу на рачное шкло
глуха так так цяжка і дрэнна
мне ніколі яшчэ не было
ўсё было пацалункі світаннем
над ракою туман залаты
бедны прывід майго кахання
што здушыла разважліва ты
сэрцам ведаю так не трэба
і ніколі халодны разлік
не заменіць дарогі пад небам
на якім ледзяны маладзік
нельга жыць з незгасальным болем
і ўсё роўна да схілу год
памажы мне  ніколі ніколі
не забыць пра яе азярод

