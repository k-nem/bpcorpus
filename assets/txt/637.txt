іх сышлося пяцёх на крывіцкіх палёх
на абшары не божым ці божым
і давай разважаць і давай так казаць
найвышэйшую раду заложым

бо ўсялякіх спакус мае шмат беларус
і да ўлады ён мае нахілы
а найлепш як нас пяць будзе ўладу спраўляць
над народам які для нас мілы

як казалі з сабой так зрабілі як стой
найвышэйшую раду зляпілі
папілі барышы пабылі на імшы
і ў сенатарскі чын уступілі

дзень жывуць і другі а людзей ні крыхі
не спяшыць штось падданы з паклонам
хоць зарэж а не йдзе вось і вер грамадзе
а тут сноўдаюць цені ў чырвоным

трэба раду як даць так іх раіцца пяць
трэба ўсіліць дзяржаўную ўладу
і спазналі яны што тут маркі адны
ўладзе будуць найлепшай прынадай

у сваім пачуццю падвялі пад стаццю
што не стыд хоць і ў чорта ўзяць грошы
а тым болей калі дні такія пайшлі
што падданы ад чорта стаў горшы

і пайшлі упяцёх за высокі парог
да крэсовага яснага панства
ў пшэдпакоі падрад сталі як на парад
сенаторскага поўны падданства

пазіраюць кругом штосьці шэпчуць цішком
а ля іх  ім на дзіва да смерці
беларускі расол белы хлебча арол
да то ўправа то ўлева хвост верце

так стаяць хоць і страх а тут дзверы шарах
лёкай ткнуў ім крэсовы пачушак
мігам выйшлі яны рады хоць на штаны
для сябе настаялі касцюшак

і жывуць зноў сабе а падданы не йдзе
а чырвоны цень ціснецца ў дзіры
дык зноў сушаць мазгі як схадзіць раздругі
сенаторскія сшыць каб мундзіры

