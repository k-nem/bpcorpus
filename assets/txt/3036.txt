святая зямля нашых продкаў
застанься апорай нашчадкаў

замглёная зорка рагнеды
не была ты пасцельніцай здрайцаў

чарадзейны меч усяслава
вырвіся з логнаў на ворагаў нашых

о сонейка ефрасінні
умацоўвай дзявочыя сэрцы

ясны месяц скарынавай кнігі
асвятляй нашу сумную долю

высокі талент кірылы тураўскага
паўтарыся яшчэ раз

запалай наша роднае слова
спрадвечным святлом нашых душаў
і дазволь цябе піць як жывую ваду
з лубянога карца ля крыніцы
прадвяшчаць як нясеш сабой праўду
і таіць як нясеш таямніцу

на дзейнасць са шчодрым плёнам
паспрыяй нам сучассе

вецер болю прасейвай палессе
праз адчай спапялёных вёсак
прадонне бяды нашай  прыпяць
каб жа дзецям цябе не піць

