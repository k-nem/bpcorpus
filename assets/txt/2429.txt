мы пільней пазіраем на рэкі
і з дэльфінамі падружылі
лес нам дорыць
найлепшыя лекі
мы прыродзе яшчэ не чужыя

садзім клёны
і мальвы ля хаты
і вядзе праз усе непагоды
караблі чарадзейны лакатар 
набліжаемся да прыроды

прызямляемся на парашутах
пагружаемся ў цёмныя воды
вывучаем бусловы маршруты 
набліжаемся да прыроды

а калі хто наважыцца
горды
чалавека стварыць у прабірцы
сам адлучыць сябе ад прыроды
і не здолее ў заўтра прабіцца

згінуць нормы усе і законы
паімчымся па іншай арбіце
богам стаць далібог рызыкоўна
а прабіркі пакуль што не біце

