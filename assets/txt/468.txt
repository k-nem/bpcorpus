стаю на могілках і думу
ў слязлівым сэрцы калышу
ганю ад жыццевага шуму
ў загробны край сваю душу

бягуць прыгасшыя зраніцы
па наспах плітах і крыжох
на ўсіх знаць смутак без граніцы
на ўсіх лет многіх парос мох

ляжаць зарытыя тут косці
ваяк гаротных за жыццё
сышлі ў зямлю на вечны госці
сышлі пад дзёрнаў пакрыццё

эх б’ецца б’ецца хтось нямала
гаротна ў шчасці то ў бядзе
скасіла смерцьі ўсё прапала
дзе гора доля думы дзе

усё ў халоднай спіць магіле
сном вечным непрабудным сном
о смерць хто дзе цябе асіліў
не йшоў не злёг пад курганом

ідуць усе і я за ўсімі
сыду з нудой бядой сваей
так цяжка жыць паміж жывымі
у магіле будзе мо лягчэй

