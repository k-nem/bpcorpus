ідзе за мной услед касцісты бледны труп
як цень за мной пры мне куды я ні ступлю
ці я устану ці ў пасцелі мёртва сплю 
са мной заўсёды ён заўсёды гэты жывы слуп

вакруг мяне пабудаваў жалезны зруб
ператварыў ў турму бязмежную зямлю
садраў чуццё  ці я цярплю ці не цярплю
здушыў вужача грудзі ў сто сталёвых шруб

таварыш шчыры мой люблю люблю цябе
ні час ні чалавеча злосць цябе не з’есць
ты  пасланец мой ты  сама аб шчасці весць

цябе мой труп я ў сне і ў явы барацьбе
не кіну як не кінеш ты мяне ў жальбе
о чэсць табе маё ты адзіноцтва чэсць

