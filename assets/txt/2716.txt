падымаюць жоўтыя галовы
над вадой гарлачыкі ў падкове 
старарэчышчы маёй ракі
вечар спаць рыхтуецца у дрэвах
тысячамі ходзяць на сугрэве
маціцовасінія малькі
кветкі памаліцеся з прадонняў
працягнуўшы жоўтыя далоні
бачыце над плынямі дняпра
поўнае пяшчотнай дабрынёю
сонца павісае над вадою
ўсіх гарлачыкаў старэйшы брат
і як той гарлачык над вірамі
човен мой дрыжыць у цэнтры храма
і бягуць палосы на лазе
светлыя адбіткі на зялёным
ў час калі аддзячаць мне праклёнам
не ўпаду згадаўшы гэты дзень

