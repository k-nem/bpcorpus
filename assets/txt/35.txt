эх скручу я дудку
такое зайграю
што ўсім будзе чутка
ад краю да краю
ой то будзе гранне
як на павітанне
і як на васэле
нядоўга тыкеле*
прэндка скончу песні
покі дудка трэсне
ці паглохнуць людзі
ці высахнуць грудзі
сілы надарвуцца
на радаснай дудца
і выцякуць слёзы
на сухія лозы
выйдзе душа парай
падымецца з хмарай
туманом па рэчца
расой разліецца
каласочкі зрося
каб жыта ўдалося
а хлеб з'ядуць людзе
і зноў сляза будзе
ну дык грай жа дудка
каб жа была чутка
каб аж вушы драла
каб ты так іграла
каб зямля скакала
заграй так васола
каб усе у кола
узяўшыся ў бокі
ды пайшлі у скокі
як віхор у полю 
аж выючы з болю
каб аж рагаталі
а усё скакалі
каб скакалі горы
як фаля на моры
як паны на балі 
каб вот як скакалі
каб аж пыл курыўся
каб свет заваліўся
ды усё круціўся
як у нашага брата
у п'янога хата
          га чаму ж не граеш
хіба ты не знаеш
не ведаеш хіба
што як тая рыба
ды на лёдзе б'ецца
так вот я здаецца
сорак гадоў б'юся
ніяк не звярнуся
ніяк не натраплю
вадзіцы хоць каплю
ды такой вадзіцы
ды з такой крыніцы
што як хто нап'ецца
дык вольным стаецца
грай васола ж грай
альбо долю дай

                  

                  

енчыш безумолку
не не будзе толку
кіну ж дудку тую
а зраблю другую
          цяпер зраблю дудку
ад жалю ад смутку
га зраблю ж другую
жалейку смутную 
ды каб так заграла
каб зямля стагнала
от каб як заграла
каб слязьмі прабрала
каб аж было жудка
от то мая дудка
вот зрабіў такую
дай жа папрабую
          ну дык грай жа грай жа
усё спамінай жа
штодзень і штоночы
плач як мае вочы
над народу доляй
і плач штораз болей
плач так да астатка
галасі як матка
хаваючы дзеці
дзень другі і трэці
іграй слёзным тонам
над народу сконам
каб ты так іграла
каб немарасць брала
як слязы не стане
заціхне ігранне 
кінь наўкола вокам
дык крывавым сокам 
не слязой  заплачыш
як усё абачыш
як крыві не стане
тагды кончу гранне

