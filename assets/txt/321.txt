ой кепска жыці
на свеце гэтым
долю зрабіці
з ясным прасветам
цяжанька мне

моладасць радасць
думкі надзеі
злажыў навекі
праз жыцця веі
ў сэрцы на дне

хлеба шукаю
чорнага хлеба
з краю да краю
цягацца трэба
а гора жме

дый калі хлеба
потам здабуду
сільныя вырвуць
злосцю прыблудаў
хлеб у мяне

працай крывавай
крыўдай людскою
лжывай няславай
змушан з душою
ў жыццёвым сне

гляну  і столькі ж
хатаў ды поля
дзе ж маё месца 
з маёю доляй 
няма нідзе

