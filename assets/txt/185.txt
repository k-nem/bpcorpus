няма хлеба няма солі
чужому рабі
няма шчасця няма долі
вось тут і жыві

во зіма мароз вялікі
дровы ў мінск цягні
дзеткі змёрзлі енкі крыкі
вось тут і жыві

прайшла зімка цёпла стала
вясна на зямлі
а тут корму хлеба мала
вось тут і жыві

вясна лета  час рабочы
ары касі жні
пот крывавы заліў вочы
вось тут і жыві

прайшло лета прыйшла восень
падаткі нясі
а дзяцей абдзёртых восем
вось тут і жыві

вот і будзь шчаслівы браце
долі не кляні
холад голад бяда ў хаце
вось тут і жыві

працуй цяжка дні і ночы
пагарду цярпі
сказаў праўду  дзяруць вочы
вось тут і жыві

у палацы п’юць гуляюць
свецяцца агні
мяне ж з хаты выганяюць
вось тут і жыві

