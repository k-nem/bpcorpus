у садзе ўсё лісце апала
адзін толькі дуб не пажоўк
на плечы цяжкія купалы
ўжо сеецца першы сняжок

любімы паэт беларусі
высока народ вас узнёс
я шчыра кажу ганаруся
што ў гэтай старонцы я рос 

не лепшай не горшай  адзінай
з яе ракатаннем бароў
з яе яснатой лебядзінай
адкрытай для верных сяброў

пад вечар калі пацішэе
я ўсё раскажу вам ізноў
як колас на нівах цяжэе
за оршай ля вашых ляўкоў

як моладзь ізноў прывучаюць
зямлю даглядаць і любіць
камбайнам па жоўтых прычалах
забытымі болей не быць

бо хлеб здабываецца цяжка
яму самы нізкі паклон
бо хлеб і ў бязважкасці важкі
ракеты ўздымае і ён

прабілася сонца
яснее
наш горад у белай красе
да вас пад’язджае вяселле
вам кветкі нявеста нясе

