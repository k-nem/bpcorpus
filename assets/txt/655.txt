 гэй лінь там у чарку вы ж ціха быць хлопцы
ты ганька агню мне нашчупай у копцы
як лыкну як пыкну дый збаю ў прыпеўцы
як быў я малодшым як сватаўся к дзеўцы
вось гутаркай гэткай азваўся міхалка
вядомы ўсім чыста манюка брахалка

 зімой было гэта гаворыць ён далей
дзянькі мясаеду прыйшлі загулялі
і ўсё загуляла дзень будні  нядзеляй
няма таго дня  вечарынкі вяселлі
папіў той гарэлку той едзе у сваты
без госця без чаркі не знойдзеш той хаты

глядзеў я глядзеў я дый вытрымаць трудна
а быў я натуры не вельмі маруднай
сюдтут  і гатова ўжо еду са сватам
памёр пакой вечны  ўсе звалі кандратам
знаў добра як што да чаго ў такім разе
па слова ніколі ў кішэню не лазіў

з сабой у дарогу гарэлкі набралі
шынок быў пад гайнай шынкар зваўся гдаляй
конь добры быў сватні званок прычапілі
з бутэлькі пацягнем  што значаць там мілі
эх чаркі вы чаркі хто з вамі задрэме 
бяда  не бяда акіян па калені

 гэй крыкну кіруй сват  конь прэ ва ўсе ногі
хоць дзеўкі не знаў я а сват к ёй дарогі
кіруй сват  мінаем даліны і горы
ноч ясна марозна  і месяц і зоры
званок заліваецца свішча палоззе
снег скача конь пырхне тры пляшкі у возе

ляцім вось прыехалі вылезлі з санак
сабака брахнуў і хтось выйшаў на ганак
 а хто там  так чуем свае кажам людзі
 дык проша ж у хату  сват нешта марудзе
ідзём вось і ў хаце лучына пылае
я толькі гляджу дзе мая маладая

з парога сказалі як след пахвалёны
 навекі  сказаў гаспадар на паклоны
і просіць садзіцца мы селі на лаве
ці гладка рэч думаю пойдзе аб справе
не быўшы ў такіх пераплясах ніколі
сам неяк не свой ды баюсь мімаволі

дасталі тытун затуманілі люлькі
капшук мой быў слаўны дастаў ад бабулькі
і як бы нідзе ні аб чым і не дбаем
з пустога ў парожняе пераліваем
адны хтось маўчаць з нас а слухаюць тыя
ці тыя замоўкнуць каб чулі другія

прайшло з паўгадзіны тут сват азірнуўся
выходзіць у сенцы з бутэлькай вярнуўся
і гутарку аб інтарэсе заводзіць
 пачну кажа проста круціць нам не ўходзіць
прыехалі к вам мы тавар аглядаці
барыш на стале во і мы ў вашай хаце

вось гэтак прымерам па добрай ахвоце
сваты пачынаюцца ў нашай прастоце

тут наш гаспадар як ні ў чым не бывала
вядзе ў сенцы нас дзе кабыла стаяла
 эх лоўкая шэльма і ўсё есць ахвотне
няма ў бягу лепшай аддам за паўсотні
гіршонак гаенскі прыходзіў сягоння
без торгу клаў сорак і пяць на далоні

як гэта пачуў я ўсяго аж затрэсла
куды тут нячыстая свата занесла
а ён пакой вечны не сцяміўшы рэчы
 мы ў сваты прыехалі к вам чалавеча
хлапец і не бедны і добрай натуры
завецца міхалка жыве каля жмураў

я лыпнуў вачыма тут зноў неспадзеўкі
 даруйце васпанства няма ў мяне дзеўкі
ўсіх баб  мая баба дый гэтая кляча
ніхто ў мяне больш іх не чуў і не бачыў
каб лепей хто ляпнуў анучай па мордзе
як гэта пачуці у гэткай прыгодзе

як выйшаў я з хаты як селі мы ў сані
як ехаў я з сватам хваліў як ці ганіў
вы смейцеся самі ці лайце ад ведзем
мы з сватам тым часам к другой дзеўцы едзем
бо трэба вам ведаць што сват мой кандратка
ні ў чым не адступіць хоць шло б не ўсё гладка

прыехалі зноў гэтаксама сустрэлі
сват мой падбадрыўся мяне больш асмеліў
дый мне лягчэй стала тут бачу дзяўчыну
хоць дзеўка сказаць адпусці божа віны
сват гэтага толькі не цяміць нічога
яму ўсюды проста як з моста дарога

гарэлка ізноў на стале загасціла
пайшло дзела ладам бяседа  аж міла
дзяўчыну ўжо маем што болей нам трэба
дый буталь гарэлкі  к ёй хлеб і да хлеба
ўсё гэта не кепска  па першай няўдачы
аж з радасці сват мой чуцьчуць не заплача

а я паглядаю к дзяўчыне зза пляшкі
па целе так проста і скачуць мурашкі
кляну ў духу жонак сватоў ўсіх і дзевак
тут быў для мяне не канец неспадзевак
не даў знаць бог шчасця мне ночкаю гэтай
ці мо пад такою радзіўся планетай

папіўшы гарэлку дамоў маем ехаць
сват асалавеў мой зрабіўся  як вехаць
ідзём бач за печай сядзіць дзяцей двое
адно  хлапчанё а дзяўчынка  другое
 чые спытаў гэта  аж дзеўка з куточка
 мае мой ты мілы сыночак і дочка

што ж болей эх болей падлі там сівухі 
ну і наварыў жа мне сват саладухі
прайшло з таго часу год дваццаць без мала
на свет многа што прыбывала ўбывала
жаніліся людзі спраўлялі хрысціны
мне толькі на жонку не стала дзяўчыны

больш сватацца к дзеўкам мінула дурнота
прапала адвага адпала ахвота
так байку закончыў сваю нам міхалка 
вядомы ўсім чыста манюка брахалка
я слухаў спісаў тут і вам ахвярую
ану ж прыйдзе к смаку тады дам другую

