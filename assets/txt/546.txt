ляжыць уецца ў белсвет як вужака
стары утоптаны вякамі шлях
снючы былыя сказы небарака
што перачуў на змучаных грудзях

бярозы  плачкі сумныя  павіслі
абапал як нямая вартастраж
не дбаючы чаго стаяць скуль выйшлі
адно ківаючы на шлях  ты наш

а вецер ім бязбожныя напевы
то ціха шэпча то гудзіць як звер
галубячы цалуе іх як дзеваў
і кліча іх на радасны бязмер

паміж бярозаўплачак гэтым шляхам
іду я з ношкаю разбітых дум
адзін іду а падганяе тайным жахам
прыяцель верны мой  бяссмертны сум

я  шлях якому век няма спакою
ні ў чорны дзень ні ў месячную ноч
пасвенчаны нядбалаю рукою
жалобнае жыццё вясці апроч

я  тая плачка сумная  бяроза
увосень абгалечана з лістоў
дрыжачая зімою ад марозаў
і ад бушуючых раз’юшаных віхроў

я  вецер той што слёзна ў сонным полі
і ў буйным лесе вые сіратой
начлегу не знаходзячы ніколі
з сваёю горкажаласнай журбой

іду па шляху я і пазіраю
як сфінкс у сфінксаву нямую даль
і не знаходжу мукам сваім краю
і сіл не маю вырваць з сэрца жаль

закалыхаўся ястраб быстравокі
між небам і зямлёй як лунь завіс 
мяне і дзень мой сочыць адзінокі
з насмешкай мерачы вачамі ніз

о каб ён вылушчыў душу мне з цела
і затрымаў на хвілю у высях
каб раз адзін раз толькі паглядзела
адтуль зпад сонца на зямны свой шлях

