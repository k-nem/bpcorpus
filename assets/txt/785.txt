я шавецмаладзец
знаю дзела сваё
слухаць мусяць мяне
капыллё і скур’ё

пры варстаце маім
дружна праца ідзе
жонка дратву прадзе
вучань суча яе

я сам крой намачыў
на капыл нацягнуў
стукістук малатком
шылам дратвай махнуў

падашву прылажыў
нагнаў штыфтаў кругом
абцас гладка прыбіў
ды падкоўку на ём

капыл выдзер і вот
бот на траме вісіць
эй дзівуйся панок 
добра будзе насіць

эй дзівуйся хто жыў
які майстар я зух
бот камаш чаравік
вам састрою удруг

і багат бы я быў
хоць не бедзен і так
каб лапцей не насіў
наш мужыкнебарак

ой было ж бы было
заработку трудоў
часцей сотку б злавіў
угасціў бы дружкоў

но ён хіба тады
стане боты насіць
як не будзе з чаго
лык на лапці лупіць

