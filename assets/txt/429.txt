вольны вецер напеў вольных песень табе
бор зялёны узняў дружным гоманам
сонца полымем вызвала к слаўнай сяўбе
зоры веру ўлілі сілам зломаным

і ў час буры нягод і вялікіх надзей
зацвіла расцвіла даўгажданая
і крыніцай жывой над айчызнай сваей
паплыла пацякла неспыняная

паплыла пацякла з светлай казкай жыцця
полем лесам гарой і далінаю
з свойскіх кветакпралесак  карона твая
ўся сама  ясната лебядзіная

зіхаціш і гуслярскаю песняй звініш
узнімаеш мінуўшчыну даўную
час сягонняшні ўперад ісці не пыніш
і глядзіш смела ў будучнасць тайную

смела ў сонцы ідзеш як жывы агняцвет
сееш ласкава сны залацістыя
не пужае сумежны дакучны сусед
не пужае пуціна цярністая

ад мяжы да мяжы ад капца да капца
абнаўлення павевы расходзяцца
абнімае душу без граніц без канца
мацірадасць што лепшы дзень родзіцца

ужо не так тапары у зялёным бары
хвойкі валяць зімой маразянаю
ўжо не так касары ад зары да зары
летам звоняць касой адкляпанаю

значан гарт у руках чутна песня без слёз
грудзі славы надзеяй калышуцца
ў кнігі новы закон ёмка пёрамі з кос
наўсяды людзьмі новымі пішацца

расцвітай жа ўзнімай на арліных крылах
душы сэрцы і думы заспаныя
вызывай выклікай на вялікі прасцяг
сілу ведзьмайпятлёй не чапаную

высылай рассылай на край свет пасланцоў
як з гнязда сакалінага сокалаў
хай лятуць далятуць да байцоўудальцоў
хай грымяць весткай добраю ўвокала

годзе ў полі ў лясах ты старонка і так
сіратой начавала забытаю
годзе выпіў крыві з сэрца крыўды чарвяк
косці вецер тачыў непакрытыя

падымайся з нізін сакаліна сям’я
над крыжамі бацькоў над нягодамі
занімай беларусь маладая мая
свой пачэсны пасад між народамі

