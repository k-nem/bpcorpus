ці йду я вясёлай дзянінай
з касой ці з сахой за сяло
й не бачусь з пахілай хацінай
пакуль чую сонца цяпло
і ў полі працуючы ў поце
бядую над горам сваім
дарэмна шукаю хто шчыра б
пацешыў ў цярпенні цяжкім

душа мне і шэпча і плача
адзін ты адзін небарача

ці з поля гадзінкаю шэрай
вярнуся сяджу за сталом
краплюся паціху вячэрай
лучынка міргае агнём
а з’еўшы адно паглядаю
ці хто больш чаго падліе
дый дарма пры лаве пры печы
ўсё твары снуюць не свае

душа мне і шэпча і плача
адзін ты адзін небарача

ці ночкай панурай к падушцы
ўвесь змучан прыльну аддыхнуць
а сэрца як ліст той на грушцы
трасецца калышацца грудзь
і жду так  вось прыйдзе хтось любы
абніме атуліць сабой
дый дарма нікога нікога
хтось кажа няма тут з табой

душа мне і шэпча і плача
адзін ты адзін небарача

ці йду ў беларусаву хату
са сну прывітаць на зары
і рукі там выцягну к брату
і кіну вачыма к сястры
ці ўсеўшыся ціха на прызбе
зайграю там песню сваю
дарэмна прывету чакаю
дарэмна вітаю пяю

душа мне і шэпча і плача
адзін ты адзін небарача

