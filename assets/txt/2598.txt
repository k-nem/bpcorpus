навошта ты прысніўся глебка мне
ні то ў зары ні то ў сцягах чырвоных
жылі з табой мы на зямлі чароўнай
і ты раптоўна знік нібыта ў сне
прамоўца і застольны чараўнік
у снежанскай маўклівасці ты знік

і мне зіму страчаць усё цяжэй
гадзіннікі ўсе цікаюць цішэй 
тут не памогуць лекі і замовы
відаць і я памру у час зімовы
і падыбае мала хто за мною
за жалкай абалонкаю зямною

навошта ім дыбаць трэ пра жывое дбаць
і раны ў кожнага свае і ўсе баляць
адным гарэць а іншым дагараць
адным рабіць астатнім  зарабляць
і дзе мяжа паміж было і ёсць
і дзе ты  гаспадар а дзе ты  госць

успомніце таварышысябры
нікога не штурхаў я пад абрыў
не мыліў шыю і галоў не брыў
ганебныя даносы не кляпаў
магілы я нікому не капаў
і з неба вашых зорак не хапаў

бываў часамі рэзкі часам грубы
смылелі як абвугленыя губы
калі я ў некім бачыў подлы фальш
а чмут віно каўтаў ды налягаў на фарш
як шчыра хлусіць аж перажагнецца
глядзіш  ізноў уверх махляр праб’ецца

калісьці гоя маляваў ляніўцаў
яму я не раўня
а пра зласліўцаў
i плеткароў не хочацца пісаць
ім сняцца грошы пышната пасад
ліслівыя смаўжы яны бываюць лютымі
задушаць ці апырскаюць атрутаю

і так да скону муцяць круцяцьверцяць
пра што цяпер ім марыць
пра бяссмерце
гатовыя на ўсё шумець высокім клёнам
ці дубам векавечным і зялёным
не выйдзе клёнам  выб’юцца травой
ці помнікам 
табе нашчадак мой
ківаць пачнуць глінянай галавой

