такой эпапеі герояў такіх
не чулі мы ў казках у кнігах
савецкая ява дала чацвярых
што свет скалыхнулі на крыгах

бязлюдная пусташ бяскрайні прастор
i дзебры ільдзістага поля
дзе буры жахліва вядуць разгавор
дзе грозна стыхія сваволіць

дзе жудкая цемра па месяцы тры
вартуе глухія абшары
ды сполахі ў небе стаўляюць шатры
пад громы лядовых удараў

ці ёсць дзе на свеце узор хоць адзін
такое адвагі і волі 
скарыць сваёй сіле капрызы ільдзін
i славы здабыць яшчэ болей

чатыры героі дзесяткі другіх
далі нашай слаўнай краіне
таймыр і з ім мурман прыплылі ўдваіх
а власаў шлях значыў к ільдзіне

такія героі ёсць толькі у нас
дзе ясна акрэслены мэты
плеяды герояў вітаю я вас
вас сталінскім сонцам сагрэтых

