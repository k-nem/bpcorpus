прад жалезнымі дзвярамі
цёмнага астрога
жджэ кабетка  хоча бачыць
сына дарагога

ох сынок сядзіць саколік
за сцяной высокай
у нядолі паняверцы
i нудзе глыбокай

хоць бы глянуць адзін момант
на яго здаецца
горка беднай цяжка матцы
сэрца яе рвецца

i стаіць яна чакае
доўгія гадзіны
злыя людзі  іх не чэпіць
смутак мацярыны

хмурна золка вецерсівер
да касцей праймае
i нясмела падыходзіць
да дзвярэй старая

мокры клунак загарнула
хусткаю старою
асцярожна  стук у дзверы
ззяблаю рукою

загрымеў ключом турэмнік
глянуў у аконца
 што табе  спытаў сярдзіта
 ой маё ты сонца

ці няможна бачыць сына
я здалёк саколік
 апазнілася старая
прыхадзі ў аўторак

а цяпер ідзі дадому
i  бывай здарова
i аконца загрымела
злосна і сурова

божа  колькі прастаяла
колькі часу ўбіла
процьму грошай на дарогу
марна загубіла

што рабіць хто ёй парадзіць
хто ёй растлумачыць
да каго пайсці маліцца
каб сынка пабачыць

жаласць к сэрцу падступіла
бедная кабета
сын даўно даўно ў астрозе 
ужо трэцце лета

забастоўку зрабіў хлопец
у двары у пана
i за гэта да астрога
прывялі сцяпана

пастаяўшы зноў аб дзверы
рукі абівае
у начальства знайсці праўду
думае старая

у наплечніках начальнік
падышоў к варотам
 мой паночак мой любенькі
ой маё ты злота

дазволь сына мне пабачыць
нетутэйша пане
пашкадуй мяне старую
мокну спазарання

бачыш  дождж халодны сее
спорна і абложна
паглядзеў начальнік зверам
i сказаў  няможна
цяжка цяжанька ўздыхнула
бедная жанчына 
налучылася такая
ёй відаць часіна

i зірнула ў жалі маці
скрыжаваўшы рукі
на муры на дом пакуты
i нязмернай мукі

i ніхто не адгукнуўся
на яе жаданне
без адказу засталося
горкае пытанне

