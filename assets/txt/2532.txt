у паэтаў няма забароненай зоны
ты заўсёды нам сніўся
бяскрайні сусвет
з цёплай зямлі
зялёнай азоннай
кліча нас уладарна
след касмічных ракет

знаю што ў калысцы
нам не заставацца
толькі сэрца часам просіць злітавацца
не спакушай нас высокай песняй
гэтак рана галактыка
як валуны неачэсаныя 
у нас цяжкія характары

ёсць у нас і турмы
з арміяй канвойнай
ёсць у нас плямёны
з каменнага веку
мы яшчэ ў жорсткасці
мы яшчэ ў войнах
мы яшчэ ў злосці
а ты нам  пра вегу
мы яшчэ сварымся зза прапіскі
загрудкі бяромся зза розных прэмій
кружаць спадарожнікі
з марсіянскім піскам
будучыня блізка
будучыня блізка
ты  чалавек
ты мацней за крэмень

што ж калі нізрынуты
багі і ўся хімерыя
даць трэба людзям нешта
раўнацэннае багам
расшчапілі атам
зараз космас мераем
і з зямлі ірвёмся
к зорным берагам

там за ліўневымі за снежнымі
за вогненнымі вякамі
пэўна будзем здавацца мы смешнымі
наіўнымі дзівакамі
у таемнай і грознай будучыні
будуць жыць не адны касманаўты
а булачнікі
а будачнікі
а распуснікі і манахі
хутка чалавецтва
на зямлі падвоіцца
недзе будзе ўпасці
яблыку разладу
дзе падзець грабежнікаў забойцаў
што рабіць нам з ядзернымі складамі

што нам прынясуць наступныя гады
толькі б не сышлася сіла з сілай
толькі каб не сталі гарады
атамнаю брацкаю магілай

афрыка і азія
у бядзе крывавай
зорная фантазія
станавіся явай

касманаўт
зямны духмяны хлеб жуе
вальсы штрауса
паміж зорак гойсаюць
толькі б захаваць
усё найлепшае
толькі б пахаваць
усё найгоршае
бо без чалавечнасці
не будзе і вечнасці

