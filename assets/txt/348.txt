засвяціла цяпло бляскам радасці яснай
разбудзіла ўвесь свет ад зімовага сну
эх напрасна віхор енча ў плоце напрасна
бачым светласць кругом бачым сонцавясну

як з вадзіцы свянцонай нячыстая сіла
паляцелі растаўшы і снег і мароз
вясна холад змагла вясна свет ажывіла
з вясной меней на свеце і смутку і слёз

ва ўсіх шчасце на твары вясёлкай гуляе
ды ахвоціць да працы да праўды святой
невясёлыя думы і сны разганяе
аж так хочацца жыць усяёю душой

аж так хочацца жыць і жывую надзею
калыхаць у душы думку сніць аб адном
што вясна наша гора як снег і завею
пахавае ў рацэ спале сонца агнём

