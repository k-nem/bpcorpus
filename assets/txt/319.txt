то не свісты зімовай мяцеліцы
над зямлёю шумяць і гудуць
гэта дзікім мучыцелем сеецца
сяўба  ў путы працоўных закуць

то не рой груганоў падымаецца
дзе зваёваных трупы ляжаць
гэта гурты казакаў злятаюцца
закаваны народ катаваць

то не рэчак паводкі бурлівыя
затапляюць зямельку вадой
гэта ў бойцы мручы нешчаслівыя
залілі свет нявіннай крывёй

дый над гэтай крывёю магільныя
расплываюцца енкі сірот
плачуць цяжанька людзі бяссільныя
плача змучаны ўвесь мой народ

а мучыцеляў смех над скаванымі
разлягаецца страшным выццём
завываюць ваўкі над курганамі
свет заліты крывавым агнём

