не шасцяць каласы
звон не валіцца з касы
не кладуцца ў стог пласты
толькі сыплюцца лісты
на яловыя кусты
на сухія верасы

не іскрыцца небазор
не цвіце травачабор
не цыгліць птушыны стан
толькі поўзае туман
вецер б’е ў нямы курган
шапаціць імглісты бор

змога вольная снуе
вочы ўставіўшы свае
то галубне то пужне
сэрца б’ецца у паўсне
думка сэрцу аб вясне
здрадны голас падае

