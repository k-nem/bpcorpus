там дзе зоры панад горы
ледзь вышэй ўначы мігцяць
і мільёнам іскр зялёных
ў белым снезе бляскацяць
там дзе хвоі быццам воі
на узвышках гэных гор
у дзіўным строі ў поўнай зброі
сцерагуць нябескі двор
па каторым к вечным зорам
млечным шляхам душы йдуць
там ў цясніне дзе свет гіне
людзі ў камню міны б’юць
рыюць міны плястры гліны
прамінаюць і пяскі
ўглыб капаюць  ўсё шукаюць
дно спрадвечнае ракі
ёсць прыметы казкі зветы
што на дне тым шмат дабра 
дробных зорак як пацёрак
залатых і з серабра

так ў вышынях і ў нізінах
зоркі вабяць ўзрок людскі
там  на млечным шляху вечным
тут  на дне старой ракі

