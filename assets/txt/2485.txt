якая дарога цяжкая
на сотні і тысячы вёрст
то дождж вадаспадам сцякае
то снег да асфальту прымёрз

удалеч праз лес адбягае
няўлоўны заўжды гарызонт
дарогу не пакідае
зялёны яе гарнізон
у спёку стаіць і ў разводдзе
хваёвы сасновы густы
я ведаю цяжка узводзіць
кахання ці дружбы масты

а нам жа цяжэй пераправы
узводзіць было на вайне
і многа тых рэчак крывавых
трывожаць і сёння мяне

мой век не прывык валачыцца
павольна па багнах густых
хай смела дарога імчыцца
дарогу трымаюць масты

