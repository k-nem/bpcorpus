маленькі астравок маёй зямлі 
зялёны астравец над срэбнай лошай
такі прытульны і такі харошы
як сонца бор і родныя палі

дом друга не дом тысячы сяброў
не ведаю што можа звацца раем
хіба мароз і піва ў гудагаі
і галасы далёкіх цягнікоў

маё другое сэрца год пяцьсот
адлічваеш ты мне гады на свеце
і кожны дзень аблокі верас вецер
і сонца неўміручага ўзыход

і твой святы і светлы чалавек
твой дым і крыж магутны аняліна
твой лубін залаты твой лес
на ўзгорках сініх
і стронгі ў крышталі маленькіх рэк

сто тысяч год няхай вакол шумяць палі
сто тысяч год няхай вакол гудуць дубровы
пакуль гучыць вакол святая наша мова
пакуль ёсць беларусы на зямлі

