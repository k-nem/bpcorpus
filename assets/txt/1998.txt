помніш вечар з табою мы ў чоўне былі
і па возеры сонным плылі
месяц круглы з блакіту на нас паглядаў
залацістыя косы ён путаў і рваў
у вірах што за чоўнам ішлі

на душы нам так светла так лёгка было
мы шчаслівыя былі ты кінуў вясло
і падняўся з руля і сеў побач мяне
і на соннай ціхой вадзяной раўніне
лёгкім ветрам нас ціха нясло

нам з табой не хацелася там гаварыць
мы баяліся возера сон разбудзіць
маю руку ў свае ты паволі узяў
лёгка сціснуў і ціха ледзь чутна сказаў
праз жыццё гэтак будзем мы плыць

і замоўк месяц з неба так ясна свяціў
сваім бляскам ваду ён усю залаціў
а лазняк малады што там рос над вадой
шалясцеў і шумеў і ківаўся над ёй
як бы нешта усё гаварыў

як бы думкі свае хвалі соннай шаптаў
і лісточкі ў вадзе залацістай купаў
раптам вецер аднекуль здалёк наляцеў
і трывожна і грозна лазняк зашумеў
будзе бура  ты ціха сказаў

з шумам хмара зза лесу йшла з ветрам на нас
ў небе бліснуў маланкі агонь  і пагас
а віхор на вадзе закруціў зашумеў
а на небе ўжо гром раскаціўся грымеў
ў хвалях кідала човен і нас

ты за вёслы схапіўся і смела устаў
човен кідала гнала  ты цвёрда стаяў
хвалі гнаныя ветрам стагналі раўлі
з плёскам пырскалі ў човен і далей плылі
ты не дрогнуў  стаяў руляваў

і здавалася мне ты ўладар над вадой
не баялася я  толькі б ты быў са мной
ты прыгнуўся спакойна руку маю ўзяў
і заглянуўшы ў вочы мне з моцай сказаў
будзь спакойна я тут я з табой

хоць нас вецер шалёны па хвалях насіў
і хоць човен ён гнаў і кідаў і круціў
ані разу ад страху не ўздрыгнула я
бо ў руках у тваіх рука была мая
бо ты любы са мною там быў

