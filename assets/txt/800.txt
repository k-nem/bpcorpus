шуміць шумненька гаёк
галейкам махае
любі мяне дзецючок
бо я маладая

я прыгожая дзяўчына
ніхто не зжахнецца
твар чырвоны як маліна
сэрца б’ецца б’ецца

сэрца б’ецца любіць хоча
сэрца жджэ другога
не магу я спаці ночай
як з жалю якога

ўсё к падушачцы тулюся
к грудзям прыціскаю
то смучуся то смяюся
то кагось чакаю

ой чакаю што ж марудзіш
дзецючок са мною
прыйдзі толькі  шчасліў будзеш
з дзеўкай маладою

