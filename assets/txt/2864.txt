праваслаўны або каталіцкі
ці які там твой будзе парог
яе разам з матчынай цыцкаю
даў табе ў твае вусны бог
пі і ведай гіне ў пракляццях
і з дзярма павек не ўстае
той хто выплюнуў цыцку маці
або злосна ўкусіў яе
і на іншых вяршынях суровых
вера роўнасць свабода край
ты струменьчык матчынай мовы
быццам маці не забывай
ты забыў ну што ж на дасвецці
ты без сонца будзеш канаць
шмат прыўкрасных грудзей на свеце
ды не ўспоіць цябе  ні адна
сярод іншых святынь неаджыўшых
даў яе нам на кожны парог
твар да нас усялякіх схіліўшы
з невымернаю літасцю бог

