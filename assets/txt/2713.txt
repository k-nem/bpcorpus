о вясна таполі свеце мілы
сонца німб аблокі сад рака
залатая падаплёка крылаў
маладога звонкага шпака
вечар зацяпліў бярозак свечы
я адзін ты не памёрла не
мой забыты мой апошні светач
ты ў чужым акне а не ў труне
як магла застацца ты ў кайданах
як магла адмовіцца пайсці
да палян дзе месяц закаханы
песні сноў блакітныя ўзрасціў
пэўна я турму не здолеў тую
гнеўнаю пагардай скалануць
дзе цябе цалуюць як катуюць
і ўладарна лашчаць быццам б’юць
вей тваіх плячэй тваіх пахілых
болей не кране мая рука
над сусветам залатыя крылы
маладога звонкага шпака
клічуць лебедзі ў начы вясенняй
кідаючы поўдзень салаўям
і разліў шырокі як натхненне
як любоў забытая мая
і няма ў душы маёй праклёнаў
і няма на веях цяжкіх слёз
заставайся ў клетцы залачонай 
ты сама абрала гэты лёс
над кахання нашага магілай
што загубіцца ў былых вяках
залатая падаплёка крылаў
маладога звонкага шпака

