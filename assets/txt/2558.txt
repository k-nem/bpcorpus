у яго жалезны кожны тэзіс
і цытат жалезных грозны звон
і чаго чаго ў навуку лезе
гэты мастадонт

выбівае п'едэстал зпад ніцшэ
шпенглера лупцуе аж касее
а на кожнай вузенькай спаднічцы
вочы сее

цёмны ідал кнырысты і дужы
што яму да ісціны жывой
ён стагоддзяў мудрасць тупа душыць
і бяднееш ты сучаснік мой

толькі ён сябе не лічыць лішнім
на цытатным корме раздабрэў
дзе тут дыялектыка
калі ж ён
грукнецца загнецца адамрэ

