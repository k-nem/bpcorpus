мы ўсе крыху тыраны
мы ўсе крыху рабы
адзін жыццё тараніць
другі  абы абы

пакуль ты станеш прахам
прыдаўлены зямлёй
жыві пад зорным дахам
са спадчынай сваёй

і люба ці не люба 
пазней адпомсцяць нам
свая былая грубасць
і нечы дробны шрам

сябе ты дакараеш
за даўнія грахі
маўкліва дагараеш
як перастой сухі

мажліва што і ўнукі
табе ж і аддадуць
не дабрату навукі
а слоў зласлівых муць

