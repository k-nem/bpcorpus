вось і па леце няма яснай гожасці
восень запела пагудку сваю
нудна жаль нейкі адцвіўшай прыгожасці
гіне ахвота к пацехам к жыццю

вока не пасвіцца зеленяй коласам
сэрцу раздолля прыволля няма
вецер заводзіць нябожчыцкім голасам
вые рагоча як ведзьма сама

лісце струпеўшае з дрэў асыпаецца
веткі шкілетамі сталі без іх
воўчыя зрэнкі між пнёў палыскаюцца
птушчын і лопат і шчэбет заціх

неба адзелася цёмнымі хмарамі
сыпе сцюдзёнай слатою дажджом
жоравы гусі лятуць над папарамі
цёмна пагібельна слёзна кругом

штосьці трывожнае злонепрыхільнае
сунецца з гэтай мярцвячай глушы
восень панурая восень магільная
страшна ты чуткаму сэрцу душы

