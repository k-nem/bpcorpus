байка
якімсьці чынам невядома
з вар’яцкага шпіталя ці то дома
ды збегла раз няшчасная кабета
якая з малых год
была паклонніцаю мод
і розум страціла праз гэта
было між іншым лета
яна тут зараз цераз плот
і скокнула ў гарод
ды завязаўшы нек пасвойму хустку
давай тут прыбіраць старанна галаву
лісцё ўтыкае морквы і капусту
і кроп і іншую траву
пасля па вуліцы прайшла як быццам каралева
хоць грудзі голыя і цела ўсё свіціцца
аж сэрца гледзячы сціскаецца ад жалю
аднак жа паабапал  справа злева 
за ёю бегла разявак мо з трыццаць
галёкалі іржалі
і нават нейкія два франты
згубіўшы свой шляхетны сорам
таксама любаваліся уборам
хвалілі што пікантны
а колькі модніцамкабетам
іх пахвала абыдзецца і грошай і турбот
няшчасныя не думалі аб гэтым
назаўтра ўжо ва ўсіх паклонніц мод
якія пераймаць заўсёды рады
дык не адзін заўважан быў распорак
а ззаду й спераду  па сорак
на галаве ж у іх не грады
і нават не гарод
а проста  цэлае шматполле
бульбянік тут развесіў голле
там далей  іншы корапьплод
на самай макаўцы ячмень
пад вецярком сабе шумеў
а далей сырадэля
так міла белым тварыкам глядзела
і роем навакол гулі
двухногія чмялі

якія ж выведу я тут маралі
каб на галовах не аралі
заводзячы севазварот шматпольны
ды не браткі зусім
я клапачуся не аб гэтым
і байку прысвячаю ўсім
хто слепа модзе пакланіцца здольны
дзяўчатам ды кабетам
а больш за ўсіх дык маладым паэтам

