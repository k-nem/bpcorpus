бегаў бай па сцяне
у чырвоным кафтане
байку баіў ай люлі
жылі пчолкі у вуллі
баіць ці не
 баіць

бегаў бай па сцяне
шла вясна па вясне
жылі пчолкі з году ў год
бралі ў соты з кветак мёд
баіць ці не
 баіць

бегаў бай па сцяне
ніхто пчолак не кране
самі мёд збіраюць той
самі ласваюць зімой
баіць ці не
 баіць

бегаў бай па сцяне
у той самай старане
пустапасам труцень жыў
неяк з пчолкамі здружыў
баіць ці не
 баіць

бегаў бай па сцяне
труцень кажа дайце мне
глянуць пчолкі у вуллёк
паспытаці ваш мядок
баіць ці не
 баіць

бегаў бай па сцяне
ці так добра ці так не
пчолкі добрымі былі
трутня ў госці прынялі
баіць ці не
 баіць

бегаў бай па сцяне
труцень пальцам не кіўне
пчолкі мёд нясуць да сот
труцень есць ды есць той мёд
баіць ці не
 не

