як дуброваў шумы
ўзімку ды ў марозы
замаўчыце думы
не наводзьце слёзаў

хоць так горка жыці 
рэчкай гора льецца
кінь сэрца тужыці
над чым свет смяецца

не ўслухайся сэрца
не ўзірайцесь вочы
што у паняверцы
даць жыццё захоча

няпраўдай вялікай
душа не смуціся
за агульным гікам
хоць і страшна прыся

сэрцам к сэрцу пылка
рынеш небарака
дый цярпі  памылка
там лёд ці вужака

ой хоць так балесне
гаротнік крапіся
к канцу з думкайпесняй
як птушка не рвіся

замрэ ж жалю голас
вораг паб’е крылле
будзеш як той колас
пасярод бадыляў

колас зломіць бура
з зямлёю змяшае
табе жыццё збура
нянавісць людская

дык замрыце думы
сэрца не труціце
куды ветраў шумы 
туды ў даль ляціце

а далей ад свету
ад людзей найдалей
і нясіце гэту
песню майго жалю

там хоць вецер можа
што гуляе ў полі
вас не патрывожа
пойме маю долю

