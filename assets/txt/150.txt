апляла мяне нядоля
з неспакойнай бабай
ледзьве цягне ногі з поля
вадзіцца ж не слаба

хоць яе мужык я родны
цягам мучыць звадай
ці то годны ці нягодны
прычапіцца рада

як даўгі язык разваліць
сам чорт не запрэча
век радню сваю ўсю хваліць
а маю нівеча

што яна мяне здатнейшай
у адным б’е чыне
разумнейшай дасціпнейшай
лепшай гаспадыняй

часта паласаваў пугай
валасы патузаў
скураной не раз папругай
наляпіў ёй гузаў

стану біць запёршы ў клеці
дружна поўха скача
і што ж плачуць толькі дзеці
і сама ўсцяж плача

і нічога ой нічога
ёй не памагае
век брахання абрыднога
баба не кідае

слухай малец будзь прыкладным
раджу не за грошы
не паддайся вочам здрадным
дзеўчыны харошай

не бяры жонкі выбрэднай
ды ў багатай скуры
хай сабе ўжо будзе беднай
ды добрай натуры

