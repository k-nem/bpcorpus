плантацыі перцу кінзы і рыгана
і сохне перац пад кожным дымам
і кожны дом у агні буяным
згарае купінай неапалімай

і скалы як бруднаю вапнай пабелены
гразёй храпаватай залеплены спіны
а там дзе вада такая ўжо зелень
такая зялёная ажна сіняя

а ўдалечыні арарат двухгаловы
у небе стаіць недасяжнаю марай
прысыпаўшы лысіны пудрай цукровай
захутаўшы ногі ў ліловыя хмары

