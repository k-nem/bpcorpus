па межах родных і разорах
пад небам зводнанеспагадным
спакоем воджаны век здрадным
сную і нейкі са мной шорах

са мной за мною ўслед сумвораг
з глухім нашэптам непрынадным
як ты ні хочаш быць праглядным
сягоння ўсё тут  як і ўчора ж

усё жыве тым самым богам
таксама шумнае прадвесне
усёй не зводзе з гоняў плесні

араты ўсход нясе адлогам
курган чапаючы нарогам
не ўспомніць прадзедавай песні

