распаўзлася па абшары
сцюжным пухам сцюжнай марай
папаўзухазавіруха 
злога духа злыбядуха

ў полі дымна ў полі цёмна
беспатольна і заломна
ні пуціны ні упыння
як у вечнай дамавіне

як у моры ў белым снегу
без днявання без начлегу
ў бездарожжа ў беспрыстанне
едуць едуць паязджане

едуць едуць ані следу
ні праслуху ні прагледу
ні прасвету ні надзеі
ўсё ў зацьмішчы ўсё ў завеі

папаўзухазавіруха
шэпча шэпча штось да вуха
аб музыцыдудаграі
аб пшанічным караваі

снежным надзячы начлегам
пасыпае сном і снегам
лазам лезе ў сэрца ў вочы
зазірае патарочай

маладога к маладусе
свата к свацціпасядусе
да закосніцы закосню
жах прытульна прыкаросніў

прытуліліся як дзеці
як галубкі на рассвеце
як нішто ні знаць ні ведаць
і ўсё едуць едуць едуць

а над імі збеядуха
папаўзухазавіруха
снежнай хустаючы вехай
захліпаецца ад смеху

