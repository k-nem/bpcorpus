пахілыя вербы як тыя бабулі
пасталі над свіслаччу ў рад
i шэпчуць ёй штось на свой лад
ды ціхенькаціха каб іх не пачулі

аб чым яны шэпчуць якія турботы
у вербах прыгнутых старых
i што засмучае тут іх
ці ім яшчэ сняцца пажары грымоты

на ўзгорку будынкі глядзяць бы калекі
выносяць свой боль напаказ
бляск вокан вачэй іх пагас
i полымя збіла ім бровы павекі

стаю на пагорку адгэтуль мне далі
прастораў шырокіх відны
не ўсюды ж руіны адны
i плешыныпусткі не ўсе задрамалі

мне радасна бачыць як мінск жыве дыша
залечвае раны свае
з пажарышч з руін паўстае
i голаву ўзносіць угору ўсё вышай

глядзіш  там пад стрэху выводзяць даміну
а там  агароджа за ёй
рабочых варушыцца рой
а там засыпаюць пад плошчу нізіну

будуецца горад удумна нанова
хоць многа нястач перашкод
а ўсё што ні дзень што ні год 
больш творчага мае разгону будова

i ты закрасуеш наш мінск старадаўны
у плошчах садах зацвіцеш
у новых калонах пад сотнямі веж
зноў юны прыгожы магутны і слаўны

