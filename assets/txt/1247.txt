з маленства люблю я лясы
іх сцішаны голас і шум патаёмны
i пушчы глухія а ў іх бураломы
дзе віхры гудзелі пад гулкія громы
ды слалі дажджоў абрусы

вучыў мяне лес пазнаваць
прыгоства суладнасць і чары прыроды
дзе птаства спраўляе штогод карагоды
дзе тояць крыніцы празрыстыя воды
для рэчак каб край умываць

ой лес беларускі наш лес
я песень за век свой злажыў табе многа
у свет праз цябе мне ляжала дарога
ты песціў юнацкасць і цешыць старога
сягоння твой полагнавес
ад сэрца табе я скажу 
прымі ж ты падзяку за ўсе твае дáры
за ціхія думы за ясныя мары
што ты навяваў мне ў імшыстым гушчары
зганяючы з сэрца імжу

i людзі вам скажуць лясы
у мірныя часы і ў часы ліхія
кармілі тулілі нас гмахі лясныя
i хаты мы бралі з лясоў дзервяныя
i мёд нам даюць верасы

акіну ж я вокам свой край 
прайшлі над ім буры крывавыя грозы
дубы на дол палі як ніцыя лозы
пайшлі пад сякеры і граб і бярозы
што знікла ў агні  не пытай

на раны пабіта зямля
дзе смерць бы касец той прайшлася з касою
умыла дарогі смяртэльнай расою
на долы шырокай лягла паласою
патрэсла лясы да камля

эх родныя пушчы бары
як вы парадзелі і звузілі колы
i колькі ў вас плешын асмаленых голых
дзе вецер вандроўнік жартлівы вясёлы
высвіствае спеў свой стары

падходзіць вам час адпачыць
акрыцца адзежынай свежаю новай
i меней чуць бачыць сякер піл сталёвых
што поўнілі звонам гушчары дубровы
бо ў іх ваша гора гучыць

я ж мару цяпер аб адным
зямля  невычэрпнага скарбу крыніца
на цэглу дасць гліны і для чарапіцы
мы з іх пабудуем дамыкамяніцы
на змену будынкам старым

а вас нашы пушчы бары
ахоўваць мы будзем за ўсе вашы дары
засадзім лясамі пяскі і выгары
дзе плехі рабілі сякеры пажары
суровай ваеннай пары

няхай адпачынуць лясы
разгорнуць шырока зялёныя крылы
ды зноў назбіраюць той мудрае сілы
што здавен ашчадна тулілі край мілы
багаты і поўны красы

