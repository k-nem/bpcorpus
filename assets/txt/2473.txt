усё б табе па сцежачцы
па роўнай ды сухой
і вось паспеў нацешыцца
ты роўняддзю між хвой
а што ў глыбінях бору 
цяпер не варажы
цябе ўзялі за горла
крутыя віражы
пасеш між моху вочы
шукаеш белы грыб
а дождж той мох не мочыць
ад смагі лес ахрып
кашы мае пустыя
папіць бы
мох пыліць
а дзе крыніцы тыя 
паэты папілі
глынуць бы квасу з дзежкі
як некалі з брылём
заблыталіся сцежкі 
то твань то буралом
я думаў будзе восень
спакойнай
міражы
у самы тлум заносяць
крутыя віражы

