цэлы век я ўсё страдаю
шчасця я не бачу
сваё жыцце праклінаю
цёнгле горка плачу

жаль агорне нудна стане
сяду і заплачу
калі ж тое шчасце гляне
дзе яго убачу

палюбіў адну дзяўчыну
ўспомню  і заплачу
ажаніўся і чупрыну
ўсю сваю я страчу

жонка лупіць качаргою
вось чаго я плачу
за лоб чэпіцца рукою
чаму ж чуб не трачу

той смяецца той спявае
а я толькі плачу
праваліся доля злая
чорт табе ў прыдачу

ох як многа за слязамі
часу я патрачу
гэта ўспомню я часамі
ды ізноў заплачу

