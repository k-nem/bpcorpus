ах як сталася ўсё гэта
як бы нейкая камета
натварыла цудаўчараў
і схавалася за хмару

знядужэла маладая
нібы смерць яе з’ядае
ці то хоча ці не хоча
зазірае ў самы вочы

яе дружкі і нядружкі
як дасужлівыя служкі
баюць верце ці не верце 
маладая ўжо пры смерці

што ў яе мабыць сухоты
або іншыя слаботы
не дадуць дажыці веку
колькі трэба чалавеку

людзі далі ў гэтым веру 
надта ж верныя не ў меру
паглядзелі бліжай далей
і галоўмі паківалі

 што ж рабіць калі нядужа
пахаваем яе дружа
так кум куму зважна кажа
а ноч цёмная як сажа

і ніхто нідзе не згледзеў
як тут рупныя суседзі
у ахвоту аж да поту
узяліся за работу

той з сякераю як дужы
на дамоўку дошкі стружа
і габлюе гэблем гладка
ці не рана мой ты сватка

а другі з стальной рыдлёўкай
зямлю рэжа на дамоўку
дол капае дол глыбокі
каб пясочак быў нялёгкі

каб як ляжа легла лепей
маладая ў гэтым склепе
свету больш не турбавала
ціхаціха ў доле спала

а суседкі без аглядкі
маладую ўклаўшы спаткі
пазабыўшы смехаў гуляў
шыюць ёй на смерць кашулю

шыюць шыюць дый заплачуць
аж адна адной не бачаць
слёзы вытруць потым сціха
шэпчуць ах якое ліха

а ў святліцы на палацях
маладая ў белай шаце
уздыхае ломіць рукі
ад вялікай цяжкай мукі

што яе адну дзіцятку
як сіротку без даглядку
на няласку на нядбалле
ўсе пакінулі без жалю

 хай кідаюць шэпчуць губы
хай жадаюць маёй згубы
але дзе ж той ненаглядны
ці і ён як усе здрадны

няўжо ён яе ніколі
ўжо не хоча бачыць болей
а бажыўся з усёй сілы
што йшчэ вернецца да мілай

прынясе здароўе шчасце
і не дасць ён ёй прапасці
потым разам удваёчку
скінуць з думак з сэрца ночку

 ах вяртайся мой саколе
паратуй мяне ў нядолі
ўсцеражы сваю каліну
каб не легла ў дамавіну

так адзін сышоў дзень з свету
і другі мінуў за гэтым
маладая ўсё йшчэ жыва
аж суседзям неяк дзіва

ўжо грабар  сусед замежны 
дол ёй выкапаў належны
і дамоўка ўжо гатова
і кашуля адным словам

а на трэці дзень навіна
той прыехаў да дзяўчыны
каго так чакала дбала

маладая ачуняла

