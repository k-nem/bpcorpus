ты  археолагаў сучасных зброя
ты  на зямлі ў балоце і ў вадзе
шукаеш гарады глыбіні крыеш
і проста на паселішчы вядзеш
ты  нібы пуцяводная заранка
вядзі пакуль вушэй хапае й воч
але замест вясёлкі і світання
як часта ты прыводзіш нас у ноч
вядзеш табой  і вось здаецца радасць
якая прывядзе цябе паўсюль
а рыць пачнуць  і вось іржа снарадаў
і міны йржа і гнюсь руды ад куль
жалезная уся з метала
ты хлусіш нам шточасна спакваля
ваенным потам і смярдзючым палам
ушчэнт нашпігаваная зямля
і вые як дурны мінашукальнік
і ўжо як той шукальнік галава
о вый зямля о вый ад зброі пальнай
аж покуль не навучышся спяваць

