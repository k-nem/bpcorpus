жоўты месяц у пчаліных сотах
і ляціць ад зор пчаліны звон
спіць на лузе пыльная пяхота
бомбы не ірвуць салдацкі сон

перш чым леглі цэлы месяц беглі
адпачынак крохкі і малы
над ракой туман узняўся белы
маскіруе чорныя ствалы

камандзір чакае данясення
думае аб жонцы маладой
эх навошта паспяшыў з вяселлем
смерць і рэўнасць ходзяць над вадой

ёсць вінтоўка і махоркі пачак
ёсць ватоўка хлеб і зрэдку боршч
б’ешся чэсна ты а людзі плачуць
і на сэрцы ўсё цяжэй і горш

будзе ганьба будзе акупацыя
будзе потым пераможны май
а пакуль што вокліч акапацца
уставай салдат і зноў капай

тэхніка пазней загрукатала
а найбольш запомнілася нам
як сапла варочала крахтала
ціха мацюкалася вайна

ноч капалі моцныя акопы
на світанні  зноўку адступаць
мы перакапалі паўеўропы
перш чым перамогу адкапаць

