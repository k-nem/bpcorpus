як летняе сонца свае згасіць косы
і кветкі нябесны зайграюць нясмела
ноч сее тады серабрыстыя росы
над логам звісае туманнай пабелай

ад бледнага месяца бледныя цені
з сялібаў і пушчы кладуцца на гоні
як цені мінуўшых даўно пакаленняў
устануць пастануць слупамі ў прасонні

цікавая думка над сном усплывае
вяртаецца з цішай і просіцца ў сэрца
дзе ласкай світае як байка жывая
і вогнікам ціхім навокала ўецца

малітва вячэрняя ў той час выходзе
ахвярна кладзецца на спячыя далі
і пасмай няўгледнай да зорак на ўсходзе
плыве і мяняецца ў кветным крышталі

о будзь вечна слаўнай вячэрняя ціша
з планетнай зарніцай і месяцам бледным
хай песня спакою душу укалыша
і вынесе чыстай над шумам пабедным

