цяжкое партызанскае качэўе
ад выбухаў у лесе ўсё гуло
у цёмных ямах у глухіх карчэўях
хавалася ад карнікаў сяло

там маці маладая з белым скруткам
з дзіцём сядзела ў роспачы цяжкой
таўкала ў рот яму худую грудку
бязбожніца малілася цішком

і кожны думаў выдасць выдасць крыкам
але ні слоўца ні папроку ўслых
маўклівай просьбай страшнай і вялікай
здавалася гарэлі вочы іх

праз дзень ці два не трэба ўжо хавацца
і так усім хацелася ім жыць
і на парозе чорнага вар’яцтва
яна была гатова задушыць

прайшлі гады
глядзіць на сына з ласкай
высокі дужы і два ўнукі ёсць
расказвае малым нібыта казку
пра партызан блакаду маладосць

гатуючы сняданкі і абеды
перабірае ў памяці гады
і кожны раз жахаецца кабета
а што калі б  і млее ад жуды

