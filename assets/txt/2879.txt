нараканні насрэдзіна ахметаха эфендзі

чым дапікнуў табе стары мула
за што алах караеш і караеш
у бухары і ў басры мора зла
і пекла ў мерве і ў бахчысараі
ніхто прыўзняць не хоча галавы
ў былых садах пануе запусценне
па ўсёй зямлі  ад хіны да хівы
пануе зло без літасці й сумлення
нашто мне вочы есць айчыны дым
чаму да скону суджана нябогу
не студню бачыць што патрэбна ўсім
а мінарэт нацэлены у бога
вакол мяне душыцеляў гайня
каранам б’юць па чалавечых марах
а ў кожнай суры  нізкая хлусня
і нізасць рабская у кожным твары
цалуюць ногі хоць ты іх пілуй
гнілым мулам і хцівым царадворцам
ліслівяць хлусяць льюць аслам хвалу
гной ішака ўсхваляюць светлым сонцам
а што ўжо там на ўсіх вісіць ярмо
па ўсёй зямлі адна і тая ж пошасць
зусім аднолькава смярдзіць дзярмо
ў раба й султана ў гяўра і святошы
каго мне джаліць і каго караць
каго ўратуе шлях пакутны ў мекку
калі на ўвесь народ на ўвесь мой край
ці два ці тры з найменнем чалавека
што горды здзек што вольнай песні ўзлёт
для чарады чый лёс  бізун агідны
як мне далей любіць такі народ
няшчасны мой
ўлюбёны
ненавідны

