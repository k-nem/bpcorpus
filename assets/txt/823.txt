як у лесе зацвіталі
ліпы ды каліна
залатыя сны снавалі
мы з табой дзяўчына

калыхаліся шумелі
вольныя бярозы
шапацелі шалясцелі
трыснягі ды лозы

як у жыце наліліся
каласкі нагінна
сустрэліся абняліся
мы з табой дзяўчына

мігацелі зіхацелі
у пракосах косы
заміралі кветкі зелле
заміралі росы

як даспела счырванела
ягадарабіна
ўвокал глянулі нясмела
мы з табой дзяўчына

верасы пад лісцем спалі
бор зялёны гнуўся
недзе пелі ў цёмнай далі
журавы ды гусі

