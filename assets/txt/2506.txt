на поўнач ад мінска пад лепель
на дзевяностай вярсце
бярэзінскі запаведнік
між рэк і балотаў расце

чароўныя рэчкі
іх назвы
звіняць і шумяць у вушах
і проня і гайна і ольса
і бобр і уса і уша

плывуць у імгле сцюдзёнай
пад навіссю цёмнай лазы
цяжкія тлустыя жэрахі
зялёныя ментузы

бярэзнікаў белая песня
званы медзяныя бароў
заставы калматых елак 
надзейныя сховы звяроў

дзе рогі аленя  не блытай 
дзе елак сухія сукі
уверсе мільгаюць вавёркі
унізе сапуць барсукі

ад золаку да змяркання 
птушыныя кірмашы
зязюлі мядзведзяў будзяць
на працу бягуць мурашы

яны не саступяць дарогу
нават ласям цяжкім
увосень рабіны ўзнімаюць
вогненныя сцяжкі

увосень збіраецца ў лесе
сівы партызанскі люд
наведаць сяброў пахаваных
аддаць штогодні салют

падправяць магілкі аселыя
з чарак пральюць віно
дрэвы старыя зноўку
гудуць як гулі вайной

тут забаронаў многа
не біць не паліць не страляць
але няма забароны
памінкі такія спраўляць

бо самае запаведнае
у запаведніку тым 
сустрэчы жывых і мёртвых
кастроў партызанскіх дым

