выпускнік вясковай сямігодкі
падышоў пад школьны ганак сходкі
на спякоце летняй млеюць спяць
узыходзіць ён
ледзьледзь рыпяць

ён вучыўся тут гадоў з сямі
потым свет пабачыў не ў лятунках
тросся ў пасажырскім па чыгунках 
адвыкаў ад школьнае сям'і

не адвык
цяпер рашае гэтак
ад дажджу зайдуся ад расы
кінуся ва ўсе бюро даведак
пазнаходжу хлопцаў адрасы

з невядомае для нас прычыны
не з хлапцоў пачаў ён а з дзяўчыны
пошукі вандроўныя свае
а для гэтага прычын стае

вопратка яго з дажджу дыміцца 
ён яшчэ пад сонцам не прасох
шлях размыты
на траве пясок
тут прайшла нядаўна навальніца

кій нясе
у бакавой кішэні
залатое вечнае пяро
хмар апошніх адплываюць цені
на краю сяла стаіць бюро

ён бяжыць з гары
мінае гаці
там жыве тае дзяўчыны маці
у яе даведку можна ўзяць
а яна падумае што зяць

цяжка дыша адчыняе дзверы
у руках пяро з лістком паперы 
вось і скончыў пошукі свае
вось і маці
ён пазнаў яе

маці зяця кліча да стала
шчасця міскай поўнаю частуе
згадвае пра дочку дарагую
што ў гасцях нядоўга пабыла

як гасціла тут і як даўно
і куды паехала  патроху
маці ўсё раскажа
у акно
госць глядзіць на доўгую дарогу

а назаўтра
затапіла печ
а яму дамоў збірацца трэба
толькі шкода вось якая рэч
і хацінкі гэтае і неба

а чаму  не знае сам як след
ён не муж дзяўчыны не каханак
а яна яму як светлы ранак
як юнацкі непаўторны свет

маці за руку гасця ўзяла
колькі слоў сказала напаследак
адрас ёсць

                        

дыміць бюро даведак
пад гарою на краю сяла

