я далёка цяпер ад цябе
я далёка далёка  ў чужыне
і так сэрца няшчаснае стыне
што далёка цяпер ад цябе

я няведамай сіле падданы
ля таго неразлучны з табой
і жыву я табою душой
ўсё няведамай сіле падданы

нібы ветрык паважна шуміць
і на волю з сабой завабляе
вобраз твой прада мной вырастае
і гавора як ветрык шуміць

а хоць сэрца пытае падчас
ці не кіне той ветрык шумеці
ці захочаш мяне мілым меці
верна сэрца пытае падчас

я стараюся думаць адно
што няведамай сіле падданы
мы з табою навекі звянчаны
я стараюся думаць адно

