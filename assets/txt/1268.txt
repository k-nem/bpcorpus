як свет наш з’явіўся
людзьмі засяліўся
ад сівага веку
не знаў чалавека 
магу пабажыцца
магу залажыцца 
каб ён так маліўся

адслужым малебен
ці ж цар нам патрэбен
патрэбен ён братцы
як прус у аладцы
як у мосце дзірка
як з гразі зацірка
як скула балячцы

i меў ён адвагу
цароў зваць ў гаагу
каб войн не вялося
крыві не лілося
ці ж гэта не смешна 
зрабіць так паспешна
ці чулі брадзягу

хваліўся бясконца
йдучы на японца
з мікады смяяўся
ды ўсім выстаўляўся
ды кідаў мільёны
слаў ён іконы 
без флоту застаўся

вось цар занудзіўся
што сын не радзіўся
беглі гадочкі
раджаліся дочкі
раздаў цар мільёны
на цэрквы на звоны
 сына прасіце папочкі

трасліся ўсе муры
папы лезлі з скуры 
кадзілам махалі
чыталі спявалі
трывожылі бога 
не выйшла нічога
усе модлы прапалі

раскрыпт цар надрэпаў
з’явіўся тут трэпаў
для ўсіх нечакана
як воўк зза кургана
i стаў ён пасрэднік 
радзіўся наследнік
але ці раманаў

вось ліха наперла
крамола не змерла 
не жыць з залатоўкі
пайшлі забастоўкі
паўстаў люд убогі
пасталі дарогі
цар бачыў вяроўку

пусціў ён у порткі
падбег вітэ вёрткі
i рыман і міны
розныя скаціны
нагайкі расстрэлы
i лес штыкоў цэлы 
цягнуць людзей на асіны

пануй мікалае
часіна такая
трымайся прастола
а будзе вас гола
закончан малебен
ты нам не патрэбен
другі і апошні мікола

