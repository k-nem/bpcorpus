на дарозе пыл і дым 
коціць каламажка
тарахціць вось берлін  рым
i грукоча цяжка

фюрэр ездзіць не дурак
дучэ б’е пад робры
налягае дучэ так
што йдзе дух нядобры

манергейм наўскапыта
скача ў конскім блеску
i не ганьбяць хамута
хорці антанеску

а балгарскі цар барыс
як рысак заўзяты
капытом б’е грае ў чмыс
доўгі і гарбаты

упацелі рысакі
гітлеравы слугі
i апухлі іх бакі
ад нямецкай пугі

а фурман іх аж ахрып
дзьме у ноздры цяжка
чуе кат што ён уліп
з коньмі з каламажкай

 но но воўчая душа
дам вам канюшыны
ды не возьмеш ні шыша
з дохлае скаціны

страшна ехаць вораг скрозь
дзень наступны чоран
асядае гнецца вось
чуць трымае шворан

