ноч прыйшла да зямлі на спатканне
захад скончыў агнём палаць
і дубы ў малочным тумане
веліканамі ціха стаяць
бач агеньчыкі вёскі далёкай
бач на ростані ўзняўся курган
явар сумны і адзінокі
пахіліў задумёны стан
кветка тут уначы расцвітае
водар мяккі пялёсткі льюць
і яе па роднаму краю
кветкай матчынай людзі завуць
я крануў яе ціха рукою 
і пялёсткі спеў завялі
і паўсталі вакол чарадою
ўсе паданні роднай зямлі
вось карона ў рацэ заблішчэла
хтось плыве як туман на вадзе
па дарозе ад месяца белай
цар змяіны кудысьці паўзе
цені ў лесе бягуць цямнее
і ў чароўнай лясной гушчыні
праімчаўся кудысь як завея
ян прыгожы на белым кані
нехта зблытаў на росных палянках
сцежкі ўсе ў недасяжны край
як далёка далёка каханка
сто гадоў шукай ды шукай
недзе лье яна чыстыя слёзы
спавівае ўвесь замак сон
і буран на сухой бярозе
сцеражэ яе ля акон
над зямлёю зарніцы мільгаюць
і здаецца што гэта не гром
а нячыстую раць пабівае
пакаціла цудоўным мячом
і не вецер равенарастае
і ламае галлё на дубах
а асілкі дубы змятаюць
каб да сонца расчысціць шлях
і пялёсткі гучаць трывожна
бо мінуўся спеў забыцця
казкі новыя казкі грозныя
небывалыя казкі жыцця
ўспамінаю косы і вілы
і над замкамі жаркі агонь
безымянныя ў лесе магілы
і няволі цяжкі палон
волі нашай крывавыя роды
катаванні і здзек варагоў
барацьбу і пакуты народа
неўміручую душу яго
і паўстанні паўстанні бясконцыя
і замучаных кроў на раллі
і нарэшце шчасце і сонца
што сышло на нашы палі
вы што маці душу забылі
без яе пажадалі пражыць
што вы варты без гэтай магілы
без каліны на роднай мяжы
без дубоў што ў тумане млеюць
без расы на роднай траве
звяртайцеся вецер мацнее
маці кліча кветка заве
для яе я павінен я мушу
неўміручыя гукі схапіць
ўзяць у рукі матчыну душу
і на вершы яе пераліць
запісаць старыя паданні
усё што думаў і што жадаў
і легенды што на кургане
сумны явар мне праспяваў
цяжкі крыж але вельмі пачэсны
пераліць на свае аркушы
казку мудрую простую песню
кветку матчынай чыстай душы

