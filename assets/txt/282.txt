гэткай пары на свеце
роўных ім не было
ён арлом мог глядзеці
ёй да твару ўсё йшло

без яго ёй не жыці
а яму без яе
думка ў думку злажыці
так умелі свае

не чапалі іх мукі
і ні крыўда ні плач
да ўсяго мелі рукі 
толькі знай толькі бач

слава йшла полемборам
і то йшла не ’бы як 
ажна цёмненькім зорам
было зайздрасна так

скуль яны узяліся
гэта ім толькі знаць
да іх кожны маліўся
ці за іх  не згадаць

так жылі многа сцёрлі
лет сваіх маладых 
як жылі так памёрлі
пахавалі так іх

так патухла іх імя
дый праз завід ці што
не заплакаў над імі
і нідзе і ніхто

толькі чулыя людзі
ўзнеслі насып з зямлі
далі камень на грудзі
напіс важны далі

дзве душы бога просяць
каб хоць так бедным ім
на тым свеце жылося
як тут з імі жывым

бо жыла так прыгожа
гэта пара адна
ён быў голаднябожа
а няволя  яна

