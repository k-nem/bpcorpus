завёз беларус сваю мову
у цёмную нетру дуброву
і кажа жыві тут адна
бо ты для мяне не гадна 
куды мне падацца з табою
пісьменнікам будзь ты слугою
ды зрэдка на шыльду залезь
сядзі як на печы дзед ногі звесь
калі не баішся стыда 
марока з табою бяда

заплакала мова стуліўшыся ў лесе
ды кліча панаса максіма алеся
міхала пятруся кандрата івана
дык вось мне якая сыночкі пашана
хіба ж то не здзекі хіба ж не блізнерства
ну хоць бы адненькае мне міністэрства
павыпіхалі з усіх устаноў 
не ведаць бы гэтакіх дочак сыноў

