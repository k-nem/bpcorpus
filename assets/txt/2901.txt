ўсё набегі войны пажары
ўсё наперад  ханскі загад
не было такога абшару
дзе не стала б наша нага
хан сказаў іначай  магіла
і вялі мы няшчасны палон
і чужыя аулы палілі
на вуголле на попел на тло
мы забылі сябе і бога
разлілі акіяны зла
не хацеў я крыўдзіць нікога
ды заложніцай  ты была
і было мне адзінаю ўцехай
на няшчаснай чужой старане
чуць твой голас  далёкае рэха
ведаць  ты чакаеш мяне

верыў ведаў хвілінай кожнай
што калісь прыскачу ў кокцюбе
і як меч спачывае ў ножнах
так і я адпачну ў табе
мёртва ў саклі хочаш  паслухай
толькі стогн мой ды храп каня
ханскі сын шчанюк жаўтавухі
праязджаў убачыў адняў
як я мог не адчуць ты скутая
не пачуць здалёк ты ў бядзе
і нашто былі нашы пакуты
і пакуты вакольных людзей
справядлівасць і вера стаптаныя
хай ў крыві пад васкрылляў звон 
не на простых  на голаў хана
цяжка рухне народаў праклён

голых бедных палонных без хлеба
вось крычыць вязь на ножнах крывых
не вымай без вялікай патрэбы
не хавай без вялікай крыві

і жыццё за сабой адсякаючы
з сілай кідаю ножны ў дрок
і ў руках як змяя крывая
ртуццю ззяе стары мой клінок
сцеражыся палац бязбожны
я іду і праўда  мой шчыт
што мне гэты клінок без ножнаў
не схаваеш  то трэба сячы

