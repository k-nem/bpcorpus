на нашым полі
растуць бадылі
ніхто іх не поле
не вырве з зямлі

над нашай нівай
крумцяць груганы
ніхто ў іх шчаслівай
не пусціць стралы

на нашым лузе
гадзюкі шыпяць
ніхто іх не хлудзіць
не гоніць у гаць

у пушчы ў нашай
заводзяць звяры
ніхто іх не страша
не гоне ў нары

на нашым шляху
калдобінаў цьма
з нягоды ці страху 
раўняць сіл няма

у нашай хаце
тчэ кросны павук
а вонкі пагнаці
не знойдзецца рук

у нашым краі
пануе чужак
ніхто не парае
пазбыціся як

