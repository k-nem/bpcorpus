вечар на захадзе ў попеле тушыць
кучу чырвоных кавалкаў вугля
ціха ўсё вецер лістка не зварушыць
не скалыхнуцца ні траўкай паля
цёмныя цені даўжэй у лагчыне
птушкі прыстаўшай марудней палёт
сумна плыве маладзік бледнасіні
ў небе вячэрнім зялёным як лёд
іскрацца зорак сьняжынкі маркотна
збожжа пакрылася шызай расой
кіньма жа думкі аб долі гаротнай
хоць бы на момант спачынем душой

