закувала зязюля у лесе празрыстазялёным
божа мой колькі год яшчэ жыць нам з табою і жыць
ранак ціхай вясны ранак светлых пяшчотных
палонаў
ранак вечных спатканняў на роснай і цёплай
пахучай мяжы
і не будзе канца ні вясне ні іскрыстай расе
ні каханню
і спрадвеку давеку магутныя будуць яны
цараваць над вясенняй зямлёй над гаямі у цёплым
тумане
над гаямі дзе
так нечакана прыгасла зязюлі куванне
дзе ля касак прабітых міргаюць калматымі веямі сны

