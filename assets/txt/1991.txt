гляджу на пабляклыя ружы лісткі
што звяўшы ляжаць прада мной
і сэрца сціскае боль нейкі цяжкі
туманяцца вочы слязой

ёсць дзіўная сіла у гэтых лістках
чуць толькі я гляну на іх 
мне прошласць яны нагадаюць на міг
і тону ў чароўных я снах

і сумна мне вельмі што гэтыя сны
так скора прасніла ўсе я
што болей не вернецца зноў да мяне
святляная прошласць мая

тады йшчэ ў душы маёй вера жыла
было шмат у сэрцы надзей
свабодная светлаю думкай маёй
высока шыбаць я магла

сягоння сягоння таго ўжо няма
сягоння я з смутнай душой
як тая пакрытая слоем дзярна
магіла з уласнай труной

а я у магілу схавала сваю
вялікі гроб вечны  душу
у ім пахавала ўсю прошласць маю 
ўсё гэта ў сабе я нашу

сягоння хоць смех мой на вуснах дрыжыць
хоць гляну падчас весялей 
то ўсё толькі кветкі магілы маёй
што хочуць нутро ў ёй прыкрыць

