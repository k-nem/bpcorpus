немалую дарогу прайшлі мы
па чужой і па роднай зямлі
адыходзілі вёсны і зімы
i гады за гадамі плылі
шмат снавалі мы кросен шаўковых
з нашых думаклятунак і мар
сустракалі нас ветла дубровы
i лясы нам давалі свой дар

панад рэчкай у лузе квяцістым
мы хадзілі бывала не раз
векавыя дубы жоўтым лістам
навявалі няўцямны нам сказ

жураўлі праляталі над полем
забіраючы лета з сабой
ды пагуліваў вецер на волі
з неакрэсленай ціхай журбой

эх ды дзе не ляжалі пуціны
хіба можна іх змераць злічыць
пакідалі мы дзве каляіны
але песня адна ў іх гучыць

аб той песні што сэрца мне поўніць
аб табе кім жыву я заўжды
я хачу мілы друг мой напомніць
прыгадаўшы былыя гады

