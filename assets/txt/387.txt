каму вас песні я нясмелы
тут буду пець снаваць з душы
з душы няшчаснай набалелай
аж змучан згіну дзе ў глушы

ці для тых цёмных нешчаслівых
што не патрапяць прачытаць
ці для тых светлых а зласлівых
што не захочуць вас і знаць

о веру веру што загнаны
мяне не здрадзіць мой народ
але ён цёмны й акаваны
і бедны думак яго ўзлёт

і вы душы маёй тварэнні
ў нязнанні будзеце марнець
таптаць вас будуць без сумлення
пацук рукопісі патнець

аж нейкі ўчоны моль з прыпадку
натрапіць з пылу абтрасе
пачне чытаць вас ад пачатку
зпад акуляраў на насе

прагледзе й скажа матар’ялу
каб прасачыці быт людзей
на беларусі тут нямала
жаль толькі што няма усей

усей рукопісі панурай
хвалько паэта знаць не раз
цаніць даваў яе для шчураў
а шчуры  спраўджана і ў нас 

істоты подлыя нізкія
пяўцоў ім думкі не ў карысць
ім праў навукі хоць якія
дабро чужое рады грызць

ды ўсё ж рукопісі я гэтай
так не астаўлю і вазьму
аб ёй і кім быў той паэта
складу артыкул пасвайму

часць вершаў ў друку апыніцца
не знішчаць мышы іх зусім
пясняр з народа ўзвесяліцца
што ё ў газетах і аб ім

так будзе думаць моль вучоны
і рэшты аркушаў шукаць
спалі вас песні дым чырвоны
чым мае гэткі лёс спаткаць

