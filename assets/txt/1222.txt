цесны дворык непрыгожа
дзверы пад замкамі
у тры сажні агарожа
глуха як у яме

толькі бразгаюць кайданы
дзікім бразгатаннем
звон пакуты звон паганы
аддае стагнаннем

будзіць звон той боль у сэрцы
смутак наганяе
цяжка цяжка ў паняверцы
ой доля ліхая

свеціць сонца жарам пыша
ў небе  ні хмурынкі
лёгкі ветрык сад калыша
гойдае галінкі
ды жартліва задзімае 
накурыць напыліць
пух угору падымае
красачку пахіліць

прабяжыць і ціха стане
звякаюць кайданы
ў гурт сышліся катаржане
від іх змардаваны

вось на лаўку яны селі
галовы спусцілі
думкі моцна іх здалелі
сэрца засмуцілі

не згадаць іх дум маўклівых
дзе яны іх носяць 
мо гуляюць там на нівах
а мо волі просяць

катаржане  хлебаробы
дзеці вёсак поля
таго бойка зза худобы
прывяла ў няволю

той з суседам пасварыўся
ў таго зяць паганы
а той з братам як дзяліўся
зарабіў кайданы

той за нораў свой сярдзіты
ці за лішак жару
гэта  цёмны люд забіты
беднаты ахвяра

што за думкі  не згадаю
цьмяна іх гаворка
адно толькі добра знаю
горка людзям горка

