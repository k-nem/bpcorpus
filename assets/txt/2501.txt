мы адступалі з бранскага паспешна
машыны буксавалі у гразі
і навісала тая непазбежнасць
калі ці памірай ці дрот грызі

і трэба ж нам было перавярнуцца
шрыфты вярстаткі  у начную гразь
а ў мінск за імі нельга нам вярнуцца
крычым аб’едзь ці на падмогу злазь

няхай шафёры крыюць хрыплым матам
і цягнецца там хтось да кабуры
а ты на плашчпалаткі як зярняткі
ўсё да апошняй літары збяры

асенні вецер звар’яцела гойсаў
пякло душу няўжо не давязём
і рускі наш таварыш віктар гольцаў
мачаў далоні ў тлусты чарназём

сабралі і давезлі і адмылі ўсё
старанна газай
для наборных кас
і ў беларусь дзе ўся зямля дымілася
газета наша даляцела ў час

