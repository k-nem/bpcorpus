кепска калі кепскі
ўдасца гаспадар
сам у сваім доме
ніякі ўладар

у яго парадак 
адпусці ты грэх
і сабе на гора
і людзям на смех

хата ў яго хата 
дзіркі на страсе
з печы дым не ў комін
а пад столь нясе

на курынай ножцы
пуня і хлявок
вецер ім салому
закасаў набок

зруб у студні з’ехаў
гразь цячэ ў ваду
і асвер і вочап
толькі на бяду

а платы навокал 
тын і частакол
дзе гнілая жэрдка
дзе зламаны кол

чыста ў яго чыста 
лад вядзе стары
лому гною кучы
хоць ты падбяры

з гноем пад нагамі
граблі вілы крук
пад акном у лужы
рыецца парсюк

рыцвіны ды ямы
па дзядзінцы скрозь
ажно калі глянеш
разбірае млось

сам ён непамыты
лета і зіму
дзедаў дзед не мыўся
дык чаму ж яму

статак яго статак
не знайсці нідзе
з поля і на поле
чуць ідзебрыдзе

конь сляпы з ахватам
ходзіць абыяк
есць адна карова
і ў таей кільчак

кашаль свінню душыць
ног не ўзніме кныр
матылі ў авечак 
круцяцца як вір

вылезла ў ягняці
воўна дачыста
а цялё за хлевам
ходзіць без хваста

праца ў яго праца 
мабыць згультаеў
рана спаць кладзецца
позна ўстае

дзе там нейкі трактар
дзе там нават плуг
ён сахой як прадзед
гоні верне ў круг

паарэ на ўзрэхі
куст расце  расці
церабіць не варта
можна абысці

бараны жалезнай
не спанатрыў ён
смыкам дапатопным
ёрзае загон

сеяць жа як выйдзе
гэты свой узрэх
дзе насыпе кучу
а дзе голы плех

збожжа ў яго збожжа
дзякуй ні за грош
неабходных дзёран
як абходных больш

жыта паспляталі
гірса ды званец
у пшаніцы сажа
дурнап’яндурэц

вераб’ю авёсік
толькі да калень
адно толькі вуссе
выпусціў ячмень

бульба як арэхі
па тры пад карчом
боб гарох капусту
збэрсала свінчо

возіць з поля возіць
што не згноіў дождж
не збярэ ўмалоту 
каласы як хвошч

малацьба надыдзе
бо патрэбен хлеб
нашто малатарня
балазе ё цэп

таксама на арфу
не прыйшла пара
веялкай навее
кубялок дабра

млын хоць недалёка 
не прывык яшчэ
змеле ў жорнах жыта
ў ступе круп стаўчэ

сядзе есці сядзе
за кульгавы стол
траяногі зэдаль
чуць не рыне ў дол

груца ды зацірка
цэд цура кісель
мілта саладуха 
амаль стравы ўсе

ані тэй закрасы
ані скваркі тэй
бульба з мундзірамі
хлеб нібы з пасей

бліны верашчака 
на паўгода раз
нават чамяруха
рэдка ў які час

едзе ў госці едзе 
запрасіў камрад
на чым свет скаголіць
кволы панарад

не падмазаў колаў
колы і скрыпяць
па вандолах скачуць
ні ў дзесяць ні ў пяць

загваздкі атосы 
па адной няма
з восі лезе шворан
угару старчма

конь той клыпуклыпу
сем гадзін  вярста
вонкі хамуціна
прэцца з хамута

плеценая вобраць 
адны матузы
галаву шмальцуе
горш ад дзермязы

што ні крок  супоня
рвецца як аб пень
і гужы з дугою
злазяць з аглабель

падсядзёлак з’ехаў
аж пад бруха ўніз
а чэрассядзельнік
пад калёсы звіс

набадрыкізрыўкі
шыты навырост
ляйчыну з вузламі
конь злавіў пад хвост

замест нейкай пугі
стусінадубец
але й той з двара ўжо
ссцёбаны ўканец

едзе ў госці едзе
едзь жа ў добры час

кепска калі кепскі
гаспадар хто з вас

