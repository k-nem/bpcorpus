ён вельмі паважае ранне
нясе яно шмат новых мар
яго ты знойдзеш на світанні 
ідзе нібы зямлі ўладар

ідзе што з крэменю адліты
у кроплях срэбнае расы
і хіліцца насустрач жыта
шумяць пшаніцы і аўсы

як малако бушуе грэчка
нябачна спыніцца калі
і каштаны ўздымаюць свечкі
не ў ласку неба а зямлі

ён бачыць справу рук народных
ён ласкі не чакаў з нябёс
і гэта блізка люба родна
і дорага яму да слёз

і хоць пагараваў на свеце
але сябе свой лёс знайшоў
прыемна  чуць як шэпчуць дзеці
 кірыл пракопавіч пайшоў

няма між іх галодных босых
сышла галеча ў небыццё
не так калісьці давялося
яму ісці ў сваё жыццё

улетку зрэб’е апраналі
кажух на трох калі зіма
сяло іх мышкавічы  звалі
і гэта мабыць недарма

з мякінай хлеб які там скорам 
ён што камень для жыватоў
як мышы збіўшыся па норах
сядзелі людзі між пяскоў

такіх нямала пакаленняў
прайшло а дзе іх знойдзеш след
пакуль кастрычніка праменні
не асвятлілі цэлы свет

чырвоны сцяг высока ўзвіўся
ударыў новых маршаў гром
і  светлы шлях тады адкрыўся
перад кірыламюнаком

я на яго гляджу сягоння
ды ён і зараз не стары
хай пабялілі яго скроні
гады як тыя маляры

аб поўнай марыць перамозе
ступае цвёрда як салдат
ён не прыпыніцца ў дарозе
хоць іх было нялёгкіх шмат

калі еў вочы порах горкі
калі ліліся пот і кроў
і на грудзях яго дзве зоркі 
героя працы і баёў

ён быў заўжды адданым сынам
і будаваў і бараніў
год дзевятнаццаты краіна 
уся ў змаганні і агні

і ён галодны і лапцюжны
пазваў на бой сваіх сяброў
і шляхта іх пазнала мужнасць
сярод разгневаных бароў

ад партызанскіх спраў геройскіх
паенчыў і нямала пан
ім даўся ў знак кірыл арлоўскі
як храбры мухаатаман

дамоў пад зоркай пяцікутнай
вярнуўся ён цераз гады
на месцы мышкавіч пакутных
калгас рассвет узнік тады

пайшлі часіны дзён спакойных
і з працы не пазнаць сяла
і можна б жыць  і жыць цудоўна
але на свет чума прыйшла

ну як уседзіш у хаціне
свой збудаваўшы дабрабыт
калі чумы гняздо ў берліне
і наступае на мадрыд

кірыл згадзіцца з тым не можа
ён мае разрахунак свой 
што і рассвету ёсць пагроза
ад погані далёкай той

іспанія ў агні пажараў
інтэрнацыяналістам ён 
на эбра і гвадалахары
паміж штурмуючых калон

стаяў насмерць на барыкадах
гранатамі драты ірваў
ён біўся мужна за грэнаду
грэнаду між баёў спяваў

крывяніла як адыходзіў
яму ў грудзях ад горкіх ран
ды з той часіны назаўсёды
на вуснах кліч но пасаран

ён верыў свет чума не скосіць
ды ледзь дамоў вярнуцца мог
спачыць нядоўга давялося
прыйшла чума аж на парог

раздаўшыся смяротным кругам
і ў кут яго праклала шлях
ударыла вайна над бугам
аж скаланулася зямля

кірыл аб мірнай працы мроіў
ён бачыў як мажнеў калгас
ды трэба брацца зноў за зброю
і больш сурова ў гэты раз

з чумой рашуча трэба скончыць
каб знік яе назаўжды след
за поле біцца і за сонца
за родны кут за цэлы свет

і хутка паляцела слава
як ваявалі змагары
і не падлічаць іхняй справы
ані палеткі ні бары 

забойцаў грозна пакараных
машын падбітых і гармат
і эшалонаў падарваных
і ў турмах разарваных крат

а пра арлоўскагагероя
гудзеў увесь бязмежны бор
ён дзень і ноч не знаў спакою
ані ў завеі ні ў віхор

але ў вайны свае размовы
чакае што ні крок абрыў
і пад канец тых дзён суровых
паранены ён цяжка быў

на момант думка што ж памерці
не ён не згіне ён жыве
ён  чуе як бунтуе сэрца
як думка прагная заве

ідзі пад сцягам перамогі
ідзі да родных ты палёў
яшчэ не ўсе прайшоў дарогі
не ўсе палеткі абышоў

цябе сустрэнуць і абдымуць
і вось аднойчы раніцой
з мяшком салдацкім за плячыма
ў рассвет з’яўляецца герой

глядзіць няма таго што кінуў
нібы ў зямлю калгас ўвайшоў
адны зямлянкі ні хаціны
ані тых коней ні кароў

але ў грудзях хапала гарту
было яму не ў навіну
збіраць па частцы першы трактар
і першы зруб па бервяну

за ўсё як ёсць натужна брацца
ледзь не лажыцца на раллі
збіраць насенне па зярняці
каб каласіліся палі

і зносіць сена па бярэмю
каб з кормам быць сярод зімы
расшуківаць цялят на племя
прывозіць ажно з кастрамы

ён ведаў што нялёгка будзе
узняць зямлю зпад дзірваноў
але за ўсё ўзяліся людзі
і ўстаў калгас на ногі зноў

аб тым што ён багаты хлебам
што ўсе жывуць у ім як след
мне гаварыць відаць не трэба
радзіма знае пра рассвет

і пра умельца з беларусі
я многа чуў ад шмат каго
і  я ўсім сэрцам ганаруся
што блізка ведаю яго

а мне падказывае памяць 
вось уладар зямлі сваёй
гляджу як сцежкамішляхамі
ідзе ён роснай раніцой

аб поўнай марыць перамозе
ступае цвёрда як салдат
ён не прыпыніцца ў дарозе
хоць іх было нялёгкіх шмат

яшчэ вачыма маладымі
ён углядаецца да зор
лясы і горы за плячыма
іспанія і родны бор

а перад ім яснее неба
а перад ім  машын гудкі
насустрач  поле поле з хлебам
насустрач  дзеці як званкі

насустрач  маладосць вяселлі
і песень гром аж дол гудзе
паміж садоў з іх буйным хмелем
кірыл пракопавіч ідзе

