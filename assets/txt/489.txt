знаем мы навуку
знаем не адну
дзедаў дзед праўнуку
перадаў свайму

ўстаці ранарана
позна легчы спаць
працаваць дап’яна
ў поце працаваць

што было учора
мець ва ўсім гаду
сеяць зернегора
жаць жнівобяду

абіваць парогі
сыценькім людзям
кланяцца у ногі
злыдням і трутням

беспрыпыннай зданню
мераці зямлю
віць па прыказанню
сам сабе пятлю

ў брэдняў верыць кучы
ў што не вера той
хто нас гэтак вуча
летам і зімой

ў родным краю ў хаце
быці чужаком
праўданькі шукаці
ў брата кулаком

і душу і сэрца
весяліць карчмой
а як ліха ўпрэцца
падружыць з турмой

з боскага суджэння
без пары сканаць
за ўсе тут мучэнні
ў пекле мук чакаць

гэткую навуку
знаем не адну
дзедаў дзед праўнуку
перадаў свайму

