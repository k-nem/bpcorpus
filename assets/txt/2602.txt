карыбскія піраты
уцяклі ў панамскі порт
японскі імператар
вітаў сусветны спорт

і ныюць усязнайкі
у горадзе маім
ад явы да ямайкі
усё вядома ім

лімоны і бананы 
занадта ўжо банальна
і кофтачкі з нейлону 
для іх ужо шаблонна

прывыклі да маштабаў
то форум то кангрэс
а ў нас цвітуць каштаны
і вішні і агрэст

і ракатанне бору
і сонца над ліствой
і нарачы прыбоі 
якое хараство

пакуль там касманаўты
рыхтуюць новы цуд
б’е на палессі нафта
ад радасці танцуй

а гэтыя не бачаць
на цуд ім напляваць
віхлява твісты скачуць
і джынсамі фарсяць

не вохайце не ахайце
каго паэт уцяў
мы ўсе стаім на вахце
вялікага жыцця

таварышы парторгі
бацькі і песняры
ці не зашмат без толку
сядзім мы да зары

ці тыя кажам словы
ці ўсё знайшлі яны
у нас каго сурова
вучылі дні вайны

