падыйдзі пасядзі паглядзі
ў мае вочы заліты слязьмі
спяі песню нуду развядзі
пачаруй хараствамі сваймі

я адзін мне так смутна нуда
душу муча сон гоне з павек
ты ж  вясёлая ты  малада
з табой быў бы шчасліў чалавек

ты пяеш  салавейка пяе
твар твой  сонца паглёд залаты
зоры светлыя  вочы твае
ты уся  з неба анел святы

ты не йдзеш  к табе думкай бягу
табой брэджу на яве і ў сне
прыйдзеш ты  гаварыць не магу
ты дзяўчынка замучыш мяне

кажуць людзі што ты неўнарок
ад усіх на сяле найбядней
на чале на дзявочым вянок 
ад скрынь золата скарбаў мілей

грошы я пражыву як нажыў
або ўкрадзе благі чалавек
тваё ж сэрца цябе каб здабыў
хто праз цэлы мне выдзера век

дык хадзі ж не стыдайся к грудзям
сваім белым мяне прыгарні
дай мне шчасця на зайздрасць людзям
спяі песню нуду разгані

