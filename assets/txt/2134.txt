байка
для сябра ці для сваяка
і на вярбе растуць часамі бэры
і па вядру казёл дае бывае малака
хто гэтаму не даў бы веры
дык факты тут яго пераканаюць скора
нядаўна нек учора ці заўчора
я чуў  свіння казла хваліла
уславіла падрад разоў са сто
хваліла ды не ў гэтым сіла
а справа ў тым  за што
яна цялят сабрала чараду
і пачала
 вы знаеце пытаецца казла 
такую бараду
з развілінамі рог
ах што за працаўнік ах што за маладзец
ох ох рох рох
працуе ён не то што за вала 
за трох
спытайцеся сабе ў авец
ці верыце яшчэ вы мілыя мае
ён нават малака дае
цяляты тут свінні ў адказ
 а не дуры ты цёця нас
казлова малако сама еш на здароўе
а нам ляпей кароўе
а што ён працаўнік і гэтакі й такі
дык ясна тут як двойчы два
вы з ім здаецца ж сваякі 
жывёлы з аднаго хлява

