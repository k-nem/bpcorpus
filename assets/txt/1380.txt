не бядуй што сонца нізка
што прыходзіць нудны дзень
не бядуй што восень блізка
i на дол кладзецца цень

не бядуй што снег халодны
скрые землю ад вачэй
не загіне край твой родны
у тэй цемені начэй

будзе час і снег растане
прыйдзе зноў да нас вясна
ветла з неба сонца гляне
ачуняе старана

не бядуй што цяжка стала
жыць у вечнай цемнаце
што нас доля вечна гнала
што жывём у беднаце

не бядуй што звіслі хмары
што нам сонца не відаць
не бядуй што ўноч пажары
сталі неба заліваць 

дымам пойдзе ўсё ліхое
усё што душыць нас і гне
вер брат  жыцце залатое
будзе ў нашай старане

