байка
калі ўязджаў ісус хрыстос
у іерусалім
асёл яго на спіне вёз
натоўп ішоў за ім
крычаў асанна у хвалу
збавіцелю свайму
і ў галаву прыйшло аслу
што гэта ўсё  яму
і шлях усыпаны лісцём
ён думаў гэта мне
ступаў здаволены жыццём
па мяккім дыване
пакуль на ім ісус хрыстос
па свеце вандраваў
заўсёды быў аслу авёс
і свежая трава
калі ж айцец сваё дзіця
узяў на небеса
не стала больш аслу жыцця 
ні славы ні аўса
ў пашане быў і на віду
а вось вам эпілог
асёл вазіў цяпер ваду
жаваў чартапалох
і сумна ён махаў хвастом
і думаў сумна ў такт
калі я працаваў з хрыстом
усё было не так

