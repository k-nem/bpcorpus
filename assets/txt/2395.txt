жнівеньская ноч як звар’яцела
развязала чорныя мяхі
сотні тысяч зорак пераспелых
сыплюцца на мокрыя імхі

галаву і сэрца мне працяла
млечным шляхам
край сасновы мой
сёння ноччу нейкім стаў працягам
зорнай таямніцы векавой

балбатня пра атамы  пустое
бо у прыгажосці  свой закон
толькі гэта неба залатое
назаўжды ўзяло мяне ў палон

загадайце хлопцы і дзяўчаты
спраўдзіцца усё ў жыцці у вас
зоркі не пагасніце дачасна
я люблю вас
я кахаю вас

