плыве рэчачка далінкай
рыбак шмат у ёй
пакахай мяне дзяўчынка
як рыбкі ручэй

без вадзіцы б аніколі
рыбкі не жылі
без кахання шчасця долі
няма на зямлі

няма з кім дзяліці гора
смутку і пацех
вылі слёз хоць цэла мора
чужым будзе смех

хто ж кахае ўсё згадае
адчуе душой
не чурайся ж дзяўчыначка
сэрца мне ўспакой

разам будзем жыці ў хатцы
разам песні пець
будзе раем свет здавацца
ўсё праўдай яснець

атачу цябе з душою
апекай сваей
не зазнаеш ты за мною
крыўду ад людзей

жыццё будзе слацца кветкай
сонцам заблішчыць
гэй у долі добрай гэткай
слёз не будзеш ліць

пакахай жа мяне толькі
усяей душой
не дай з жалю марнавацца
сэрца супакой

