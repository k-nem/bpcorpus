як жа можна ў маёй хаце
жыць долі
калі хлеба ёй не хваце
і солі

з маёй хаткі пацех мала
як з лому
з страхі бура паздзірала
салому

на падпорах сцены шулле
гнілыя
вецер чуць не перакуле
як вые

а праз нізкія аконцы
як ночай
хоць бы глянуць ясна сонца
не хоча

вясна з голадам прыходзе
заўсёды
і благія шле разводдзе
прыгоды

летам  праца пот сплывае
ракою
што засею  град збівае
без бою

прыйдзе восень золка стане
час цяжкі
па пустым таку б’е зрання
цэп важкі

а зімой завеі ў полі
гуляюць
хаўтуры па маёй долі
спраўляюць

