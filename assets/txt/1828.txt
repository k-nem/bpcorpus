стаіць ён на варце і плюшчацца вочы
а цела хацела б пайсці на спакой
заснулі бажання нічога не хоча
не можа крануці рукой

тры месяцы з дому сабраўся ад жніва
з народам паходам пайшоў ваяваць
успомніцца часам  як там ці жывы
а хто дапамог ім звазіць паараць

тры месяцы з дому акопы атакі
гарматы гранаты і тысячы куль
а як там у хаце мае небаракі
ніякае звесткі адтуль

каруся адна ці памогуць суседзі
а хіба ж маглі бы іначай зрабіць
бо маюць жа сэрца і ён як прыедзе
здалее за ўсё і усім адплаціць

суседзі памогуць што ж дзеецца ў вёсцы
ці спорны ці чорны удаўся там год
якое надвор’е ці снег ці марозцы
ці можа завеі які ж умалот

стаіць ён вартуе зліпаюцца вочы
і цела хацела б спакою заснуць
а сэрца спакою не знае не хоча
а думкі ад варты лятуць ды лятуць

