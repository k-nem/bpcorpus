вам цемратворцам блізкім далёкім
шлю свой прывет і ласку ад сэрца
дзякуй шлю вам шмялям слепавокім
дзякуй хай далей моц ваша прэцца

піце смакчыце кроў маю з жылаў
будзе хай сліўням піяўкам завідна
рыйце капайце брату магілу
вам толькі гэткай працы нястыдна

можаце рыці віцца кусацца
мне ўжо не страшны рык ваш звярыны
вырвіце жылы сэрца не дасца
з вашай крывавай вырвецца ціны

мне ўжо не страшны крыўды аковы
любасці братняй ясным пажарам
кіну у попел цемры асновы
гніць пад нагамі лозным папарам

жыў і без вас я жыў і між вамі
толькі як воблак быў я свабодны
спутаць не даў я дум ланцугамі
не аплуціў іх свіст ваш нязводны

дух мой свабодна з вашых цянётаў
выйсці здалее к яснасці божай
не апаганен выйдзе з балота
далей к высотам шлях свой праложа

далей дзе йшчэ беларуская думка
зоркай сягнуці часу не мела
дзе толькі злосна чорны птах крумкаў
дзе хітры звер паношыўся смела

дзе торг з адвечнай праўды зрабілі
слёзамі ўткалі радасць і шчасце
дзе толькі сонца звод не асіліў
сонца не вашай чэрні раскрасці

славу маю не вам падваротні
з граззю мяшаці хлысцьбай падлыжнай
сам я суддзёю й прышлых лет сотні
выдадуць суд свой правы не кніжны

вы мне маіх год не гадавалі
летаваў сам я зімку праводзіў
віхры і буры сілу давалі
крылле даў новы промень на ўсходзе

а хоць без часу ўдасца вам нетрай
вычасаць гроб мне косці скрышыці
я не памру ўвесь як не мруць ветры
будзе пракляцце вам усім жыці

цень з таго свету ўстане мой ноччу
прыйдзе пад вашы сховы гнілыя
і засмяецца грозна у вочы
аж ваша хеўра гібельна ўзвые

