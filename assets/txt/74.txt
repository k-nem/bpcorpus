грымну я грымну па струнах бунтарных
рукою потам абмытай
ліся каціся па гонях папарных
розгалас песні забытай

доўга блудзіў я блудзіў дзірванамі
крыж спатыкаў дзе праходзіў
смехі насмешкі нясліся з вятрамі
шла непагода ў народзе

жаль далятаў з недалёку далёку
чулі жаль гэты каменні
чэз так прыгонна самотна нялёгка
церні за цернямі церні

стрэну калі часам дзе прасвятленне
злыбедай сонца зардзіцца
следам сыходзяць ідуць пакаленні 
ўсе ад цямніц да цямніцаў

