па туманах касых
вінаградныя вусікі
ўюцца
ўюцца
і імкнуцца спаймаць
малады
і гарэзлівы месяц
за глыбокія вочы твае
што ў тумане
блакітным тумане
смяюцца
хай мяне на праменнях
туманных
абвітых
спайманых
праменнях
павесяць
ах як вішні цвілі
як здрадлівая
белая мара
зацягнулі
завабілі
песняй
птушынай сваёю
а цяпер у завулках
у завулках
так плача гітара
ненадзейнай
пакінутай
цалкам адрынутай
цалкам жаночай
тугою
о як хочацца жыць
што з таго
што вясенняй парой
з вішань квецень
зляцела
завеяй
пяшчотнай
і сіняй
што з таго што калісьці
памруць
пад асенняй
халоднай касой
залатыя вяргіні
вяргіні
вяргіні
дваццаць год яшчэ можна кахаць
дыхаць квеценню
летам і маем
дваццаць год
вінаградныя вусікі
будуць віцца
па месячных струнах
ах няхай яны ўшчэнт заплятуць
ах няхай яны мякка спаймаюць
гэты месяц гарэзлівы
месяц вясёлы
і юны

