на мужычым полі
цягнецца палоска
зелле яе глушыць
абвіла бярозка

навальніца з градам
каласы скруціла
ветрам паламала
дожджыкам прыбіла

сіняя валошка
травы разрасліся
палыны на межах
густа упляліся

ой мужыча ніва
ты  сіротка ў полі
няма табе шчасця
няма табе долі

ой ты ніва наша
ці ж ты не арана
ці ж мужычым потам
ты не палівана

ці то кепска сонца
свеціць над табою
што зрасла ты густа
дзікаю травою
заплылі вадою
ўсе твае разоры
пакапалі мышы
па загонах норы

птушкі ў божым небе
плачуць над табою
што зрасла ты ніва
палыном травою

на мужычай ніве
каласы пустыя
ці не шкодны полю
слёзы вы людскія

