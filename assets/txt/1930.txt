бедная клянінка
што ты пахмурнела
апусціла ралы
лісцем пажаўцела

запрапала зелень
свежасці вясёлай
і стаіш панура
над халодным долам

эй скажы клянінка
скажы дарагая
што цябе за гора
губіць і знішчае

ці благія хмары
цёмнай грамадою
надламалі сэрца
бураю ліхою

ці сухія ветры
шырокага поля
закавалі душу
ў дзікую няволю

ці маланкі з громам
цябе разабілі
ці благія рукі
корань падрубілі

ці сама ты з тугі
бедная клянінка
без віны завяла
ў жыцці сірацінкай

ты скажы клянінка
што ты пахмурнела
апусціла ралы
лісцем пажаўцела

