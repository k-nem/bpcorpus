зямля цябе люблю аддана і трывала
я прытулюся да цябе як да каханкі
хачу цябе аздобіць у вянкібарвянкі
хачу абдараваць цябе нямручай хвалай

у зеляніне ўся ў зіхоткасці прыўдалай
мне бачны ўсе твае дзівосныя пісанкі
мне бачны і братэрства і любові ранкі
душа пытае божа мой ці ж гэта мала

знікаюць сны балесна пра цябе зямліца
замест вясны і сонца  цёмнасці трывога
на нівах жа тваіх  каменне і куколле

і ўзлёт да любасці цяпер ужо не сніцца
я не люблю цябе зямля пытаю ў бога
 чаму так стала
                               я ару чужое поле

