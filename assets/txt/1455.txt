засмуцілася
зажурылася
даль шырокая
неаглядная

думкай горкаю
невясёлаю
звіс туман сівы
над балотамі

а ў палях даўно
жыта звезена
коска серп крывы
працу скончылі

агаліўся луг
даўно скошаны
толькі вежамі
стагі высяцца
а зірнеш на лес 
сэрца сціснецца
i маркотна ў ім
i нявесела

пажаўцеў убор
пышны ліст яго
i ціхусенька
асыпаецца

сціхлі песенькі
вольных пташачак
глуха лес маўчыць
думку думае

знаць ён думае
i маркоціцца
па вяснекрасе
залатой пары

эх пануры лес
не журыся брат
для твае вясны
сцежка бітая 

жыццё новае
к табе вернецца
зашуміш ты зноў
гучна лісцямі

заспяваеш ты
разам з пташкамі
i хвалу спяеш
жыццю новаму

а мая вясна
мая мілая
ўжо не вернецца
ой не вернецца

чаго ж смуцішся
i маркоцішся
даль шырокая
даль знямелая

