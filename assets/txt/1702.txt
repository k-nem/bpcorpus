пра што шумяць кусты ў цяні
ііра бездань сіняй вышыні
пра змрок што ногі ім спавіў
дзе ландыш квола стан схіліў

яго ўжо зморвае жара
i паміраць яму пара
а лета толькі надышло
вакол рассеяўшы цяпло

лагодны гожы і адзін
увяўшы сумна між раслін
апошні раз ён празвініць
апошні раз ён ап’яніць

вячэрні подых і зямля
глыне крышталь з яго лісця
у грудзі прагныя свае
пясняр жа песню ёй спяе

яна дала яна ўзяла
яна звіла ў адзін вянок
i слодыч першага цяпла
i смерці горыч  халадок

