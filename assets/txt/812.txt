я мужыкбеларус
пан сахі і касы
цёмен сам белы вус
пядзі дзве валасы

бацькам голад мне быў
гадаваў і карміў
бяда маткай была
праца сілу дала

хоць пагарду цярплю
мушу быць глух і нем
хоць свет хлебам кармлю
сам мякіначку ем

з цяжкай працы маей
карыстаюць усе
толькі мне за яе
няма дзякуй нідзе

глянь высокенькі бор
вокам нельга прабіць
загудзеў мой тапор
як блін поле ляжыць

сошку з вышак сцягнуў
кабылічку ўшчаміў
плечы трохі прыгнуў
лес на пахань зрабіў

дый засеяў кусок
потым з жонкай пажаў
пан пшанічкі тачок 
люба глянуць  наклаў

дык вось людцы які
я мужыкбеларус
пад ілбом сінякі
цёмен сам белы вус

эй каб цёмен не быў
чытаць кніжкі умеў
я б і долю здабыў
я б і песенькі пеў

я б патрапіў сказаць
што і я  чалавек
што і мне гараваць
надаела ўвесь век

