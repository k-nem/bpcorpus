помню помню тую ночку
не забуду я той час
пеў салоўка у садочку
зор цягнуўся ў небе пас

выплыў месяц круглы поўны
падрумянены як блін
церушыўся мрок бязмоўны
i п’яніў мяне язмін

i прыйшла ты нечакана
сама строгая прыйшла
i са мною аж да рана
тую ночку правяла

загадала першым дзелам
рукі ўгору мне падняць
ды кішэні аглядзела
нават кіцель мусіў зняць

распарола мой сяннік ты
развярнула мой бярлог
i лісты мае ад вікты
паляцелі за парог

праз увесь час з твайго твару
не знікала строгасць злосць
i сказаўшы мне слоў пару
запытала  пашпарт ёсць

ты набрала маіх кніжак
два партфелі і прыпол
а каб быць знаёмай бліжай
напісала пратакол

