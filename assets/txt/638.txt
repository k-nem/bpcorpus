развейся туман расплывіцеся хмары
над хатай пахілай маей
хай сонца прагляне хай цяжкія мары
не мучаць душы і грудзей

штось клікала рвацца і вышай і далей
на лепшае звала жыццё
вы злыя туманы вы хмары без жалю
закрылі забралі мне ўсё

стаю і гляджу я на хату крывую
на ніву пустую сваю 
і слёз не стрымаю і ціха бядую
і нудную песню пяю

і к небу малюся ў жыццё заглядаю
ці моц скуль якая не йдзе
і цёмна і нема ад краю да краю
ні свету ні следу нідзе

ні свету ні следу марнуюцца сілы
дух праўды і волі прыгас
нядоля і гора навокал  магілы 
вось роднага шчасця абраз

