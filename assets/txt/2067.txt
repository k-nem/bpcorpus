пажадаю жыць газеце
тысяч тры гадоў на свеце
і не страціць добры гумар
святкаваць мільённы нумар
каб і я з мільён і першым
прывітаў патомкаў вершам
каб рэдакцыя шаноўна
матэр’ялу мела поўна
а для лішняга прыпыну
мела большую карзіну
пажадаю пры астачы
зачыніць куток дзіцячы
выпускаючы каб дату
помніў так як свайго тату
а карэктару  чатыры
вочы вытарашчыць шырай
не прыйшлося каб ніколі
замест волі чытаць болі
ўсім падпісчыкам вясковым
ужываць прасцейшай мовы
і за месяц ганарару
атрымаць рублёў хоць пару
на бутэлечку чарніла
і на пер'я каб хапіла
і пісаць не лішне ў меру
на адным баку паперы
вось мае тут пажаданні
выліў я ўжо ўсе дазвання
а з каго мо не даволі
хай жадае сабе болей

