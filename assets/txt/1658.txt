вечар блізка жар спадае
з цёмных шчылін хтось нязнаны
ценістрахі выклікае
штось ім шэпча штось ківае
ды таемна няўчытана

смех вясёлы збег няждана
з таго лесу і пагорку
з тых лагчынак і кургану
смуткам поле чуць заткана
смутак ходзіць панадворку

пуцявінай праз разорку
скача мышка палахліва
i шукае сваю норку
на мяжы каля аторку
i знікае дзесь маўкліва

я іду гляджу і  дзіва
ці раней таго не бачыў
ўсюды стала нейк тужліва
i трывожнабаязліва
змену гэту я зазначыў

хто ж той выраз перайначыў
я не сцямлю і пытаю
ды пытаннем азадачыў
ўсіх каго я тут ні бачыў
ўсіх каго ні запытаю

 чапля чапля стой  гукаю
ты не ведаеш скажы ты
ці я сам страхі шукаю
сам іх вобразы ствараю
ці тым страхам ўсе спавіты

 не пытайся я не знаю 
тры вароны ляцяць з гаю
цяжка крыллі іх мігаюць
 гэй  спыніся справу маю 
штось у вас я запытаю

 мы не знаем не не знаю 
закрычалі і знікаюць

насустрэч старцы дыбаюць
 скуль вы людзі хто такія 
воч старцы не падымаюць
ўсе маўклівы разважаюць
 мы  сляпыя мы  глухія

цені сталі больш густыя
мнагалучны незлічоны
мнагазначны хоць пустыя
вельмі страшны бо нямыя
пад пячаццю ўсе замкнёны

лес папары і загоны
твар выразны свой хаваюць
дзесь далёка стогнуць звоны
дзесь у лесе плач шалёны 
совы дзень свой зачынаюць

ценістрахі выпаўзаюць
іх не бачыш  прачуваеш
штось чаруюць заклінаюць
i таемна пагражаюць
чым бяда ў тым што не знаеш

