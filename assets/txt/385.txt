спі мой маленькі сыночак
спі мая дзетка засні
многа з табою мы ночак
спаць не заснулі ані

недзе ў астрозе твой татка
ў панскім астрозе гніе
ціха не плач дзіцянятка
вочкі заплюшчы свае

спі мой сыночак мой родны
будзеш расці ў новы час
чуеш як ветрык свабодны
шчасцейкам вее на нас

ведаць не будзеш няволі
панскіх кайдан бізуноў
панскай не будзеш ніколі
служкай сыночак ты мой

спі мой сыночак лёс горкі
больш не кране ў барацьбе
зоркі крамлёўскія зоркі
будуць свяціці табе

жудкіх не зведаеш ночак
блукаць не будзеш нідзе
долю тваю мой сыночак
сталін да сонца ўзвядзе

