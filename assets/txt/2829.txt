пад кайданамі гор акіяны гараць
там шалёная лава цячэ
не душы мае грудзі зямная кара
я жывая яшчэ
чуеш мне абрыднуў каменны прыгон
чуеш чуеш у тоўшчы зямной
ў нетрах гор уздыхае вялізны гонг
з мора чорнае велічынёй
тут тут тут і там там там
гонг грыміць пад зямлёй
ракоча тамтам
чуйна вушкі наставіў насцярожаны трус
набліжаецца землятрус
лані горныя пакідаюць бары
захлынаюцца ў рэчках язі
вось восьвось пакажа вяршыня гары
небу першы крывавы язык
ўскалыхнула мора сваю тугу
глей узняўшы як кроў руды
на дрыготкі бераг цунамі бягуць
хмарачосы з чыгуннай вады
чуеш вось чуеш вось вось вось
трэсне зломіцца ў курчах зямная вось
нівы моршчацца мнуцца нібы абрус
землятрус
землятрус
землятрус
свет аглух ад архангельскай страшнай трубы
горы крычаць ратуй
ад штуршкоў пад падэшвы ўзлятаюць дубы
вежы замкаў у неба лятуць
вылятаюць з распяццяў як кулі цвікі
і гнілы уздымаючы пыл
у крывавыя хмары лятуць мерцвякі
з праслаўленых хцівых магіл
чуеш вось чуеш вось вось вось
трэсне зломіцца ў курчах зямная вось
разляціцца зямля як пад доўбняй гарбуз
землятрус
землятрус
землятрус
бачыш бліскаўкі нараджае туман
нарастае клубіцца імгла
гэта лавай з адгор’яў цячэ гурма
ў чорнай цемры і ў барве святла
іх самбрэра  як хмары над светам сляпых
іх мачэтэ  як грозны жах
і маланкі над імі мігцяць як сярпы
а сярпы  як маланкі ў руках
і зямля трасецца пад іхняй ступой
гора ж тым хто сляпы як крот
паспрабуе заціснуць рукою сваёй
землятруса адверсты рот

