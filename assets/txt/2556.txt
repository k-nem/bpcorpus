як добра да восені тварам прыкласціся
пад ветрам хадзіць і паціху глядзець
стаіць васьмікласнік з малой васьмікласніцай
гадзіну другую размову вядзе

махаюць часамі партфелямі пухлымі
аж брыкаюць формулы
а шкаляры
забылі пра дом
і што дома на кухнях
даўно іх чакаюць дзве бабкі старых

хаджу я штодня тут любімаю сцежкаю
і думаю доўгія думы свае
і не з насмешкаю
проста з усмешкаю
глядзяць на мяне незнаёмцы мае

такія вясёлыя добрыя дружныя
я знаю як гэту сустрэчу завуць
смяюцца ад радасці велікадушныя
і думаюць
сумна старыя жывуць

жывём мы
радзімай сваёй не забытыя
а што мы старыя для іх маладых
мы тыя ваенныя быццам забітыя
і ўсётакі рана шкадуюць старых
над хлопцам з дзяўчынай кляны разгараюцца
зайздрошчу ніколькі
сумую ледзьледзь
а нам 
маладосць пэўна не здагадаецца 
да скону гарэць
і ніколі не тлець

