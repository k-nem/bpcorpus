дайце разгону прастору
дрэмлючым песням і сілам
дрогне запор наймацнейшы
мы ўскалыхнём і магілай

продка адвечную думу
праўнук санлівы пачуе
што ўзяць курган нам маніўся
на кургане адбудуем

шлях залаты працярэбім
зорна ўзнясёмся ў высоты
вышай няпраўды няславы
вышай пакутных балотаў

моц сваю свету пакажам
здзіўляцца старцы і дзеці
што знача песня і сіла
што знача вельмі хацеці

