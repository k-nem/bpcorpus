лістапад маё сэрца забіў забіў
я іду ў зімовую бель
згубіўшы ўсё што магчыма згубіць
акрым вечнай веры ў цябе
я веру ты недзе жывеш жывеш
ты таксама пакуль што спіш
да леснічоўкі глухой ідзеш
або ў ззянні сафітаў стаіш
магчыма сярод чужынскіх снягоў
магчыма ў родных лугах
магчыма ў доме сябра майго
як дух яго ачага
і спяшаюцца ногі ў зімовую бель
насустрач вясне і ільду
я іду ў сваю восень шукаць цябе
здолею  значыць знайду
ты  заранкі апошняя паласа
ты  рабіна ў асенніх палях
вецер надзеі ў маіх валасах
росы слёз на маіх нагах
і мне нельга згубіць цябе
ў цемры вякоў
атрымаць замест вуснаў жывых
адчай алімпа дзе з вольных ваўкоў
робяць дачных псоў вартавых
ў валасах маіх снежная восып руж
у душы замест снежня  май
я знайду цябе сонца вазьму забяру
бо мяне без цябе няма
ты чуеш я грозную песню вяду
і лясы забываюць свой сон
я іду  ты чуеш мяне  я іду
твой меч твой пярун твой агонь
я іду каб навекі абняць твой стан
я іду як шчасце і жах
закаханы ў цябе асенні буран
з пялёсткамі ў валасах

