 скажы мне фюрэр калі ласка
што там на эзелі было
ці гэта праўда ці то казка
ці проста  скрыўленае шкло

я чуў што ўсе твае дэсанты
змялі адтуль бальшавікі
а з імі разам і іх транты
няўжо быў выпадак такі

зірнуў на дучэ фюрэр цёрты
i апускае зрок уніз
як злодзей выкрыты прыпёрты
смяецца нібы і не лыс

 ты  баба выбач мяне дучэ
збіраеш чуткі ўсе ў падол
нашто мне эзель той смярдзючы
ты знаеш эзель што асёл

i ў думках я не меў васпане
на востраў той рабіць напад
не дучэ дзе ўжо фюрэр стане
адтуль не зрушыцца назад

 мой слаўны фюрэр веру веру
бо ты ж другі напалеон
на дучэ фюрэр глянуў зверам
i загарэўся як піон

 не каркай дучэ як варона
не варушы сатлелы прах
бо мне імя напалеона
варожыць лёс яго і шлях

