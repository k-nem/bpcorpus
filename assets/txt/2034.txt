 бог вотан на небе
адольф  на зямлі
вось мой закон і скрыжалі
бі разбурай душы і палі
каб падалі ніц і дрыжалі

той самы любімы з маіх салдат
хто гэты закон выпаўняе аддана
хто самы крывавы бязлітасны кат
таму і любоў і пашана

хто кроў чалавечую піць прывык
жанчынам вырэзвае грудзі
хто храбра дзяцей падымае на штык
у царстве нябесным той будзе

я кроўю абшары зямныя залью
і стануць рабамі народы
і будуць угнойваць сабою зямлю
у славу арыйскай пароды

да ўлады я смела па трупах пайду
ступаючы кованым ботам
і свет як канцлагер вакол абвяду
калючым гартованым дротам

мы на гэта скажам гаду
 грозен рак ды вочы ззаду

