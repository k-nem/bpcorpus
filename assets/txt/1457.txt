іх надоўга асудзілі
цяжка пакаралі
праз нягоду жыцця з вёсак
у астрог загналі

адарвалі ад сямейкі
i ад родных дзетак
гоняць ў катаргу пажылых
маладых кабетак

i не знаюць небаракі
бедныя кабеты
куды доля іх загоніць
дзе іх пройдуць леты

i не знаюць як сустрэне
трудная дарога
пад канвоем па этапах
у астрог з астрога

на іх тварах смутак цёмны
гора напісана
за няма што жыцце знікла
ў гразь яно ўтаптана

задуменне чорным ценем
на твары іх зляжа
горам цяжкім горам горкім
сэрца апяража

ўсё прапала для гаротных
жыццё у прах разбіта
а над будучыняй цёмнай
ночка ўсцяж разліта

i даўнейшае жыццё іх
ў думках пранясецца
i ад гэтых думак сэрца
жалем скалыхнецца

вёска ўстане перад імі
хаткі дарагія
ўсе куточкі дзе прабеглі
леты маладыя

ўспомняць родных сваіх кроўных
блізкіх і далёкіх
а ці ўспомняць іх там дома
бедных адзінокіх

i часамі хто з іх песню
горка заспявае
гэта песня жалемсмуткам
сэрца спавівае

я памру адна заводзіць
мяне пахаваюць
як папала ў чужым доле
труп мой закапаюць
знаць не будзе ніхто з родных
дзе мой прах струхлее
горкім жалем цяжкім смуткам
ад тэй песні вее

ох як многа такіх песень
чуецца ў дарогах
колькі сілы жыцця колькі
нішчыцца ў астрогах

мінск

