калгасная хата багоў ані следу
угоднік святы мікалай
не рупіць сягоння калгаснікудзеду 
газеты яму падавай

на  сценах  выдатныя здольныя людзі
ударнікі правадыры
што волю імкненне да радасці будзяць
на землю рай зносяць згары

i дзед гэтаксама не лыкам падшыты
ударнік яму батраку
сам маршал будзённы яздок знамяніты
з падзякаю ціснуў руку

у дзеда на стайні такія ўжо коні
што хоць з іх малюнкі пішы
а сядзеш  і вецер цябе не дагоніць
як бура прамчаць па шашы

гарыць над абрусам не тая газоўка
не тая куравасць карча
а лямпа што свеціць як сонца ў пятроўку 
дзівосны агонь ільіча

паважная постаць у дзеда рыгора
уздзеў акуляры на нос
i мыслі пабеглі кудысь аж за мора
дзе чыйсьці рашаецца лёс

ён так углыбіўся ў газеты  чытае
эх грозны падзеяў развой
куды завядзе інтэрвенцыя тая
той наглы фашысцкі разбой

куды яна прэцца фашызма агіда
не ёй жа на свеце ўладаць
i дзед разважае аб лёсах мадрыда
i як яму помач падаць

а потым адводзіць свой зрок ад газеты
i родны прыгадвае край
за шчасце за волю за край родны гэты 
ну хто не паўстане спытай

