непрыветна цераз вокны
ночка пазірае
ціха ў хаце ўся сямейка
спіць адпачывае

натрудзіўшы добра рукі
натаміўшы плечы
толькі маці з вераценцам
туліцца пры печы

ды прадзе прадзе кудзельку
скача вераценца
а за ім густыя цені
бегаюць па сценцы

на камінку гарыць корчык
злотам іскры скачуць
за аконцам вецер ходзіць
глуха вербы плачуць

зябнуць вербы на марозе
тулячыся к стрэсе
снегам вецер сыпле ў дзверы
ходзіць шум па лесе

i пад гэты шум трывожны
думае старая
а ўслед думкам неспакойна
вецер падпявае

i ўсё ўстала прад вачыма
беднае кабеты
маладыя дні дзяціны
дзявочыя леты

радасць жыцця і нягоды
сваркі трасяніна 
ўсё чым жыцце напаткае
ў цяжкую часіну

ўсё прыпомнілася беднай 
горка цяжка стала
галаву набок схіліла
прасці перастала

вось і муж усплыў на думу 
рана смерць скасіла
дробных дзетак ён пакінуў 
без пары магіла

жыў ён бедна спадзяваўся
свой прыдбаць куточак
хату вывесці зямелькі
прыкупіць шматочак

бо агоркнуў хлеб батрацкі
жыцце пад’ярэмна
ды не выйшаў зпад няволі
біўся век дарэмна

гасне корчык на камінку
пацямнела ў хаце
поўнач пеўні пракрычалі
але не спіць маці

цягне нітку вераценца
з рук упаўшы грукне
ды нясмела як убогі
ў дзверы вецер стукне

думкі думку падганяюць
не даюць спакою
ўсё лятаюць над кабетай
нуднай чарадою

уздыхнула цяжка маці
аб сынку гадае
што ў астрозе ў паняверцы
кару адбывае

i за што у толк не возьме
бедная кабета
ні законаў гэтых мудрых
ні парадкаў свету

вецер вые за вугламі
ў коміне галосіць
куды толькі думка тая
матку не заносіць

зябнуць вербы на марозе
глуха лес гамоніць
думка думку выклікае
думка думку гоніць

