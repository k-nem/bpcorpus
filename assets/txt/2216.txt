ці лета ці восень ці белыя зімы 
заўсёды маўчаць курганы і маўчаць
і толькі бяроза гатова з усімі
пра лёс іх і долю гаворку пачаць

гамоніць яна калі хто разгадае
чаму іх насыпалі тут і калі
чаму перад імі жняя маладая
галосіць увечар на свежай раллі

гамоніць яна ды напэўна вы самі
заўважылі ў полі адметны курган
стаіць ён укрыты зімою снягамі
чарнее спавіты вясною ў туман

жаўцее ён летам сырымі пяскамі
на ім падарожны спыняе свой зірк
нярэдка дзяўчына там кленчыць на камень
з вачэй яе падаюць слёзы на жвір

бяроза гамоніць гавораць і людзі
што насып застаўся з нядаўніх падзей
і ён успаміны балючыя будзіць
як ворагі сэрца дасталі з грудзей

было тое сэрца дзяўчыне аддана
і кроўю за волю працоўных сцякло
клялася дзяўчына да сонейка рана
клялася маўкліва клялася без слоў

 за ўсе тыя здзекі пакуты і мукі
што люд мой працоўны насіў і цярпеў
адпомшчу  шаптала сціскаючы рукі
і плакала горка таму і цяпер

як выйдзе хто ўвечар і ўкленчыць на камень
з магілы сляза праступае праз жвір
за ёю  другая і ўсе аганькамі
гараць яны быццам зямля там гарыць

