што за грукат навакола
што за шум за гукі
два іваны і мікола
цягнуць воз навукі

узяў прэзас дышаль мужна
здабывае ладу
два іваны ў ногу дружна
папіхаюць ззаду

а на возе божа мілы
колькі той паклажы
адзін толькі план завілы
фунтаў з дзесяць важыць

план не просты адмысловы 
прыпяцкай нізіны
эх ламалі тут галовы
папагнулі спіны

чаму ж змоўкла одаказка
вакол таго плана
запытайце калі ласка
большага івана

проста  оды гімн прапеты
кінулі ў бярэзнік
колькі ж грошай з’еў план гэты
няхай скажа рэзнік

ёсць між кладзі навуковай
тарфяныя тлушчы
i кляшчы з глухой дубровы
белавежскай пушчы
i карэнні коксагызу
з балатнянай плошчы 
хоць як глянеш на іх зблізу
чэзлыя бы мошчы

ёсць і вірусы таксама
што раслі ў палацы 
словам вынік і праграма
навуковай працы


воз грыміць і ўсяму краю
скарбаў суліць густа
для падняцця ж ураджаю
на тым возе пуста

але як там ні было бы 
ці слата ці буры 
цягнуць воз той тры асобы
i  без мацапуры

