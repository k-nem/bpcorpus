я хацеў бы душу адшукаці такую
і такое хацеў бы я сэрца знайсці
што са мной праз жыццёвую сцежку блудную
захацела б супольна і згодна ісці

вочак пару хацеў бы я мець прад сабою
як у ясныя зоры ў якія б глядзеў
і забыўся б што ходзіць маркотнасць за мною
і забыўся б што крыўды цярплю ад людзей

адных губак хацеў бы што мне б саладзілі
пацалункамі горкую долю маю
што зпад сэрца з душы галасок бы здабылі
і ўсяму падціналі што ў жальбах пяю

я хацеў бы знайсці ручак беленькіх двое
што к сабе прыгарнулі б пясцілі мяне
памаглі б мне змагаціся з чорнай нудою
а па смерці павекі закрылі бы мне

я хацеў бы сабе прыгалубіць дзяўчынку
маю долюнядолю дзяліці са мной
з сэрцам чыстым якую б усякай часінкай
я любіў бы туліў і служыў бы якой

аднаго толькі сэрца мне трэба хачу я
і адной што мяне б зразумела душы
хачу мала так мала а доля не чуе
сіратой сам адзін я гібею ў глушы

