уцякала зіма ад вясны
па кустах вербалозаў рагатых 
ёй каптан абарвалі яны
i на гольлі матляецца вата

уцякала зіма ад вясны
уцякала па рэках азёрах
лёд затрэскаў закрэктаў заныў
здрадзіў лёд 
        і вада на прасторы

толькі звон крыгалому ачах 
брод шукаюць бярозыбяглянкі
i трымаюць на ніцых плячах
як дзяцей палахлівых
    бусьлянкі

а вясна даганяла зіму
заяц скочыў у лужу блакіту
бо на хвост наступіла яму
i пралескі распырскаў раскідаў

i ўцякала зіма ад вясны
пад нагамі ламачча затлела
парастрэсла па сьцежках лясных
сьнег апошні свой
    з ландышаў белых
уцякала зіма ад вясны 
уцякала

