гэта вы
мне здаецца
нядаўна сказалі
ці то ваша суседка
з паднятым брывом
адным словам
я чуў
кагадзе
ў гэтай залі
што вясна не прыносіць
ні дум
ні трывог
я лічыў бы за жарт
гэтай прыкрасці выраз
каб напоперак думкам
і волі самой
аж спадыспаду дзён
у вялізманы вобраз
не вырас
дзень маленства майго
і вясновых самот
я згадаў
як гайсала
галоднае рэха
па парожніх свірнах
і каб толькі пражыць 
уздзіралі на корм
абымшэлыя стрэхі
перад тым
як пачнуць
аплываць капяжы
я збіраў басанож
крапіву каля плоту
перад тым
як зямля наліецца цяплом
можа вы
і не ведалі
гэтых клапотаў
а для нас яно 
нашым маленствам было
і таму
хлапчукамі
ў семнаццатым годзе
занядбаўшы забавы
не знаючы сну
мы галодную восень
пры халоднай пагодзе
сустракалі
як лепшую
нашу вясну
ды нашто перагортваць
старонкі гісторыі
калі дзеі сучаснасці
катуюць нас
я хачу расказаць
як няўгойнае гора
залячыла надзеяй
вялікай
вясна

дзесьці блізка зусім
адзінокая маці
абабіла парогі
пастарункаў
і гмін
засталася на ўцеху
вяроўка у хаце
бо навекі засуджаны
быў яе сын
і яна
што сваю
аднастайную сцежку
пратаптала
праз гора
нядолю
і жвір
і яна
загубіла
апошнюю
ўсмешку
без каторай нікому
не суджана жыць
і на цягу начэй
да вар’яцтва бяссонных
калі месяц
над полем
аснежаным
стыў
яна білася ў роспачы 
дзікай
шалёнай
і чытала на памяць
ад сына лісты
 сынку
сынку
ты пішаш
мужайся
абяцаеш вярнуцца
дваццатай вясной
покуль тая паводка 
паводкаю жалю
захлынецца жыццё маё
добранькі мой
хіба ж выцерпіць
гэтае
маці пакорна
доляй выкляты
любы мой сын 
і звіваючы рукі
рыдаючы горна
яна доўга глядзела
кудысь ўдалячынь
так было
калі краем
хадзіла зіма
калі біліся
цені
і вецер
у хату
калі дрэвы
узняўшы
галіны наўзмах
вартавалі дарогі
ў адзенні
кашлатым
а пазней
напрадвесні
калі уначы
варушыліся дрэвы
збіраліся ў сад
калі бразгалі
звонка
вяснянак ключы
сын да маткі
таемна
пісаў

 маці
матанька
надзялі мяне сілай
дай мне дужасць
разбіць
мураваныя сцены
я сягоння пачуў
калі ты галасіла
галасі ж
галасі
каб рыдала каменне
бурны подых вясны
мне прыносіць твой голас
і ці знаеш
як жудасна
хочацца жыць
калі скрозь
наліваецца сілаю
поле
калі скрозь
аплываюць
са стрэх капяжы
станеш вечарам
клічаш клічаш
праз турэмныя краты
сваю маладосць
і яна
з далячынь
быццам гул навальнічны
адгукаецца рэхам
і прыходзіць
як госць
значыць
вырасце
чую
такая адвага
што на волю
з каменных муроў
правядзе
вельмі просты наш план
і з халоднай развагай
мы рыхтуем
сваё вызваленне
штодзень
без ключоў адамкнём
заржавелыя дзверы
перад тым як зусім
аплывуць капяжы
і прыйду да цябе
поўны сілы і веры
каб ізноўку
за волю змагацца
і жыць
гэтак сын абяцаў
на мінулым прадвесні
і ніхто не разважыў
што гэта вясна
напляла дзікіх планаў
каторых не здзейсніць
пра каторыя
вязні
адно толькі сняць
але ж сталася штосьці
на свеце
такое
што навалай шумяць
напрадвесні лясы
і самотная маці
з халодным спакоем
і дагэтуль чакае
што вернецца сын
дзе ж ёй ведаць
старой
што не шэнціла сыну
перайсці цераз сцены
лукішскі астрог
і што сын 
вось за гэты
адважны учынак 
быў павешан
у ліку
другіх чатырох
так бывае
а вы мне
нядаўна сказалі
ці то ваша суседка
з падпятым брывом
адным словам
я чуў
кагадзе
ў гэтай залі
што вясна не прыносіць
ні дум
ні трывог
я
жыццём
безыменным сваім
пратэстую
і надзею
як тая матуля
рашчу
што мы стрэнем яе
вясну маладую 
рэвалюцыю свету
каторай не ўшчуць
яна прыйдзе
пасля баявога прадвесня
яна стане
на ўсіх
скрыжаваннях дарог
яна будзе гучаць
як магутная песня
поўным голасам дум
і вялікіх трывог

