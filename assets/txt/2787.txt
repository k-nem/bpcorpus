думаеце  герольды
ў барве й каронах
рык фанфаронаў  ад суднага дня глухіх
а тут проста трубы
чэшскай фірмы лігатона
а на калках вісяць кажухі
бэлькам  шэсцьсот
тут што праўда то праўда
сведкі польскай і нашай і іншай зары
але тут тут спявае ціхутка радыё
і ў каморцы тэлік маленькі гарыць
тут дзяжураць тут звон адбівае рупліва
усё што з’елі скахалі і прапілі
ну вас з вашым туды
рамантызмам саплівым
вы паэты ўлюбёнай маёй зямлі
не прыполамі дам
не дамаскай парфумай
пахнуць рукі герольдаў на гэтай гары
пахнуць яны жалезам пылам і гумай
а ў сіх тых  часныком
ходзіць кракавам грып
пахнуць добра баршчом цёплым хлебам цыбуляй
як дзяды ў старожцы ці ў начлег на дняпры
і мне добра
і шчыт марыяцкі як вулей
над згасаючым кракавам мёдам гарыць
ў яна колтуна ані гербоў ні дукатаў
як між іншым ва ўсіх герольдаў пяцёх
а звычайная
такая сабе 
зарплата 
ад дзвюх тысяч злотых да чатырох

