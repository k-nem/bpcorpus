на пагорку ў чыстым полі
крыж стаіць убогі
там і тут жаўцеюць ролі
ў свет бягуць дарогі

даль раскрылася шырока
з гэтага узгорка
ціха ў полі адзінока
штось на сэрцы горка

я стаю і аглядаю
горак рад убогі
а куды ісці  не знаю
не ўлаўлю дарогі

дагарае дзень змярканне
ахапляе далі
калі ж скончыцца блуканне
ў бездарожных хвалях

вечар немы бездарадны
крочыць зпад нізіны
хоць бы голас дзе ўспагадны
хоць бы гук адзіны

