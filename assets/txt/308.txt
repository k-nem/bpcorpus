з надзеяй гаротнай
з слязою чырвонай
блуджу я маркотны
па родных загонах

блуджу і не знаю
дзе праўда дзе сіла
і ціха пытаю
у думкі нямілай

няхай мне гавора
няхай апявае
аб сонцы аб зорах
аб радасным краі

дзе неба  як неба
дзе доля  як доля
дзе хлеба  шмат хлеба
дзе воля  раздолле

дзе людзі  як людзі
не чахнуць у плесні
дзе з сэрцамі грудзі
дзе песні  як песні

дзе спёкі марозы
ў знакі не даюцца
дзе ўздохі дзе слёзы
не чутны не льюцца

як самае сонца
дзе ясна  так ясна
як самае сонца
дзе шчасна  так шчасна

зазнаць хоць мінутку
пацех гэткіх мілых
бо ў вечным жыць смутку
я людзі не ў сілах

