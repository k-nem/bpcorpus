байка
пагода  проста нібы дым
у вёсцы рух у вёсцы ўздым
упарта кліча сенажаць
і ні старым ні маладым
тут некалі ляжаць
грабель мільганнем звонам кос
трымцяць лілёвыя прасторы
і вось нібы ў зялёным моры
плыве бухматы воз
далонню ўцёршы потны лоб
як паміж рыфаў паміж коп
лахматы капітан яго вядзе
ён важнасць твару надае
і каб не стала загадзе
сваёй адзінай конскай сіле
якая й так напружвае ўсё жылле
ён пугай пары паддае
яно хоць сілы троха й шкода
ды некалі  стаіць пагода
аж смагне ныючы асірацелы куст
а жабе гэта не пад густ
і сонца горш цяпер пячэ
скарэй і бусел напаткае
і як яна тут ні ўцякае
як ні скача
у цень нікуды не ўцячэ
ад крыўды жаба ледзь не плача
а ўсё двухногі гэты госць
з сваім вялізным возам
апанавала жабу злосць
і падказаў ёй жабін розум
ага нуну
ты пажыві яшчэ хвіліну
вось толькі сяду ў каляіну
плячом пад кола таркану
і к чорту воз перавярну
тады  капут і ты мяне не зловіш
бо галаву напэўна зломіш
і  скок жабоцька смела
ды ў каляіну села
тут колам  хрась
і кроў і гразь

пад кола жаба не падлазь

ці не такі ж і кожнай жабы лёс
што пнецца на хаду кульнуць савецкі воз

