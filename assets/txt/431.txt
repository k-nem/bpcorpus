не дубок пры ніўцы ў гаі
не ў лузе лілейка
малады тут засядае
з сваёй дабрадзейкай

хто уцеху ўсю іх пойме
што ў душу ім льецца
хто спазнае хто пяройме
думкі наважэнцаў

сышла радасць на абое
бачыць сэрца сэрца
міла шчасце залатое
сцелецца каберцам

з госцяў кожны віншаванне
гладкім слоўцам кіне
маё простае жаданне
так жа хай не згіне

жычу меці як нікому
жычу я ахвоча
маладой і маладому
ўсё што толькі хочуць

згоду ў хатцы спор у хатцы
гонар між людзямі
і ў які год дачакацца
забавы з кумамі

у салодкім у каханні
вечна варкаваці
і не знаць чым ёсць расстанне
злых прыгод не знаці

няхай век вам не ўбывае
ў жыцці сонца кветак
малады і маладая
жывіце сто летак

я так жычу так віншую
і не лгу здаецца
хто мілуе хто цалуе
ўсяго спадзяецца

