ёсць яшчэ людзі сябры і сяброўкі
што ўспомняць мяне
танк і лужанін і глебка і броўка
i маўр зазірне

прыязным вокам кандрат непаўторны
акіне мой дом
лынь у машыне агледзеўшы шворны
прымчыцца арлом

шмат яшчэ хлопцаў мужчын станавітых
мне голас падасць
у дзень двух шасцёрак старэчых масцітых
што ж скажуць пад масць

выгляд мой будзе нібы маладзею
дзесяткаў на два
быццам бы старасць мае дабрадзеі
мне  тфу трынтрава

эхехе братцы цішком жа з сабою
я горка ўздыхну 
мала ўжо ходу і мала развою
а чарку кульну

