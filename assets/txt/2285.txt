калі пушок прабіўся над губою
i ў сны
    прыйшло
        дзявочае імя
я ні аб чым не раіўся з табою
матуля адзінокая мая

мне сорамна здавалася часамі
сярод хлапцоў  цыбатых забіяк 
назваць цябе як у маленстве мама
таму часцей не называў ніяк

а вечарамі слова не сказаўшы
ішоў блукаць каля чужых варот
і пазіраў як у акенцы нашым
мігаў у лямпе да світання кнот

не спала ты асеннімі начамі
хоць падала ад зморы галава
глядзела ў змрок вільготнымі вачамі
прывычная да гора удава

ты прала кужаль ты капала гліну
а ў час жніва зусім не чула ног
ды гаварыла ласкава пра сына
хай падрасце няхай паспіць сынок

i зноў сама збіралася па дровы
а ў валасах гусцела сівізна 
хоць бы сказаў ён ласкавае слова
хоць бы як колісь мамаю назваў

прайшлі гады мы пасівелі самі
i мабыць крыўдна мне не аднаму
што гэгае святое слова мама
цяпер сказаць ужо няма каму

