выйду сяду каля саду
у зацішнай старане
і дзівіцца буду цуду
што цуднее ўкруг мяне

як для света грае лета
песню спеўную быцця
бласлаўленне небам хлебам
шле сам бог сама зямля

звоніць поле доляй воляй
звоніць поле ў каласкі
ў буйным лузе ззяюць граюць
кветкі мошкі матылькі

рэчка ўецца і смяецца
да зялёных лоз і вольх
а ў вадзіцы шыбка рыбка
шмыгаціць на паплаўкох

лес адвечны бесканечны
цягне цягне гоман свой
між хвой скачуць птушкіўюшкі
і пяюць што моцы той

а на небе след цярэбе
сабе сонца залаты
свеціць грэе долы горы
ў сэрцы шле агонь святы

так для света грае лета
песню спеўную быцця
чаму ж мне ў ім стала мала
і пацехі і жыцця

