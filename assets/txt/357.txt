выгналі з хаты выгналі людзі
выгналі косці жывыя
сівер са снегам рынуўся ў грудзі
рынуўся зверам на шыю

месяц загінуў выгаслі зоры
даль залягла беспрасветам
хмары глухія хмары  як горы
ходзяць сапуць непрыветам

смоллю заломам сцежкадарога
ведзьмамяцеліца стогне
жудкія думы шэпча трывога
сэрца то змоўкне то дрогне

горбяцца плечы кволыя плечы
як бы цягнулі каменне
рукі мароз і сячэ і калеча
корчацца ногі ў каленню

годзе змагацца з доляй паганай
сонца шукаць сярод ночы
блудам блудзіць па мёртвых палянах
слёзьмі крывавіці вочы

сыпся кружыся белснег навокал
мяккай кладзіся пасцеляй
ляжам як ляжа ранены сокал
знойдзем нарэшце прыселле

лес мой жывая пушчастаруха
мы не загінем з табою
шумам пальеш мне казкі да вуха
важна ўкалышаш спакоем

дзенідзе вогнік глянуў сквапліва
братняя блізка хаціна
гэта з праглядам выбрыў на ніву
воўк  як і ты  сіраціна

голас пачуўся быццам хто кліча
штось у душы затраслося
гэта ў галінах вецер скавыча
воклік магільны разносе

з дальняга неба зоркі міргнулі
як бы не так ужо цёмна
зоркі свяціці ўсім не мінулі
толькі мінулі бяздольных

полаг гатовы белы пуховы
ляж не глядзі не ўслухайся
сну у магіле яснай сняговай
вечнага сну не пужайся

прыйдзе вясна распусцяцца лозы
ты ўжо ў пасцелі зялёнай
спі мой гаротнік годзе ліць слёзы
біці нягодам паклоны

