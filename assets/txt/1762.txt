брацця к агульнаму шчасцю
трэба жыццё кіраваць
роўнасць братэрства і згода
будуць нам шлях асвятляць
згоднай вялікай сям’ёю
пойдзем к дзяньком залатым
з думаю ў сэрцы святою
з нашым жаданнем адным
крыўды людской нам не трэба
слёз не бажаем ніч’іх
хочам каб з яснага неба
слонца свяціла для ўсіх
досыць было панавання
квотнікаў злых махляроў
досыць для нас гаравання
новых паклічам майстроў
мусім народ абудзіці
голасна мусім пазваць
гэй хто работнік хадзіце
новы ўсім лад будаваць
будуць для ўсіх там палацы
стане на ўсіх там цяпла
ў панстве братэрства і працы
вольнасці хлеба й святла

