пажыць да дна  і кропка годзе
у чым жа справа
усё запознена прыходзіць
набытак слава

той славы з макавае зерне
на грош набытку
а маладосць ужо не вернеш
хіба што ў сшытку

дзе ты пракладваеш сцежкі
зноў у былое
а на цябе глядзіць з насмешкай
жыццё жывое

а што яму да успамінаў
да спавяданняў
што праляцелі недзе міма
спадзяванні

ты добра жыў
чаго смуткуеш
не вер жэньшэню
жыццё працуе і святкуе
і моладзь жэніць

ляціць яно па зорных трасах
і зырка свеціць
мы не прыгодны ў суддзі часу
яго мы дзеці

рук не шкадуючы рабілі
жылі як людзі
і не прасі каб не забылі
лепш без ілюзій

глядзі без зайздрасці як дораць
дзяўчатам кветкі
спраў маладым няма да гора
ты сам быў гэткі

