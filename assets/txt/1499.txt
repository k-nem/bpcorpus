зараслі вы межы ў полі
дзікім зеллем палыном
гаспадар на вас паволі
раніцой не йдзе з канём

не хапіла сіл жаночых
глыбей землю заараць
на загончыках сірочых
травы сталі красаваць

вось і трэцяе даў бог лета
а няма гаспадароў
не чутно цяпер да свету
як даўней іх галасоў

дзе ж вы дзе братысяляне
што нідзе вас не чуваць
ды баяцца на пытанне
межы свой адказ даваць

сіратою глядзіць поле
сумна ўдаль бягуць шнуры
хто ж адкажа што за доля
i дзе іх гаспадары

i трывожна шэпчуць гоні
на пытанне шэпчуць мне
ці пабіты ці ў палоне
ці скалечаны ў вайне

