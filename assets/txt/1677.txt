нясе маці з яслей сына
песціць яго туліць
ды варкуе з яснай мінай
так каб іх не чулі

брыгадзір ты мой удалы
цвецік свежы макаў
як цябе там даглядалі
мо ты ў яслях плакаў

не не плакаў малайчына
мой калгаснік слаўны
мой ударнік хватмужчына
трактарыст упраўны
а я ў полі прыбіраю
жыта ў перавяслы
ды сама сябе пытаю
як мой сын у яслях

а сынок мой  чысты мыты
маладзічок ясны
i расчэсаны глядзі ты
кудраў яго пасмы

вот мой сын які шчаслівы
як аб ім тут дбаюць
бо ты ж рунь калгаснай нівы
у савецкім краі

а налета мы адчынім
яшчэ й сад дзіцячы
вось дзе будзе рай хлапчыне
вось дзе ён заскача

а там цацак  падзівіцца
ды якія цацкі
ты з іх зложыш дом з святліцай
клуб змайструеш хвацкі

падрасцеш  вучыцца будзеш
i чым далей  болей
а кім быці сам рассудзіш
сваёй добрай воляй

можа будзеш інжынерам
можа аграномам
бо ж нам вольны ўсюды дзверы
дома і за домам

можа будзеш лётчык смелы
каб у небе плаваць
ды прастор яго знямелы
поўніць лётнай славай

праляціш над нашым полем
ты на самалёце
калі я там мой саколю
буду на рабоце
загудзе машына ў небе
пераможназвонка
схісянецца збожжа ў глебе
сціхне ў нас гамонка

мы рукой прыслонім вочы
ды зірнём угору
дзе грыміць ён дзе якоча
самалёт маторам

а ён мкне  напорны бурны 
грозным ураганам
потым робіць круг фігурны
унь над тым курганам

ты скідаеш з самалёта
мне на павітанне
ліст ад сына ад пілота
калгасніцы ганне

ото ж матцы радасць будзе
за пілотасына
i пахваляць цябе людзі
скажуць наш хлапчына

хлопчык з усмехам шчаслівым
слухае матулю
i да маткі так зычліва
шчочку сваю туліць

