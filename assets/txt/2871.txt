шчаслівы паўнатою сталай сілы
спакойнае натхненне гоніць сон
далёка ад мяне калыска і магіла
і слабасць дзён вясны
і мудрасць зімніх дзён

дні як вякі амаль не маюць меры
і сіла ў рукі просіцца мае
пры новым дрэве я паклаў сякеру
каб на світанні ў рукі ўзяць яе

хай шлях даўгі ты не дасі мне доля
зрабіўшы ўсё і дзён спыніўшы бег
спакойна потым лягу я як поле
пад чысты і халодны зімні снег

