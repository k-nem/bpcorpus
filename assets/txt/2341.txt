я сустрэўся з табой маладою
як быў маладым
ты была маёй любай зямлёю
я  морам тваім

ты імкнулася ў далеч прастораў
бясконцых марскіх
я ж  да сэрца твайго
дзесь схаванага ў нетрах лясных

ды па хвалях бурлівых марскіх
ты не знала дарог
цераз пушчы прабіцца
да сэрца твайго я не мог

адчаго не была ты ў юнацтве
імклівай ракой
я б аддаў табе ўсе свае хвалі
каб зліцца з табой

адчаго я не полымем быў
калі быў юнаком
я б прайшоў праз усе твае пушчы
кіпучым агнём

дні юнацтва як хуткія ветразі
зніклі з вачэй
не не тыя ўжо хвалі
і мора што год то цішэй

што ні год то цішэй
і ярчэй у ім з цягам гадоў
выступаюць абрысы
жаданых даўно берагоў

зноў  зямля ты я  мора
і час разлучыць нас не змог
я на вольным прасторы
шчаслівы ля ног тваіх лёг

вечна я ў тваёй памяці
вечна ты ў сэрцы маім
і ляжу прад табою
я светлым люстэркам тваім

