мы ад дзеда аж да ўнука
як дзе бачым што не так
з вечнай тычымся навукай
і гаворым хоць няўзнак
ці сваёму ці чужому
не ўсе дома не ўсе дома

знаў хлапца арцёмам зваўся
меў тады семнаццаць год
бедзен нерахман здаваўся
кемкі ж быў каб яго звод
а плялі ўсе на арцёма
не ўсе дома не ўсе дома

ад стыдлівасці ён нейкай
да карчмы не знаў дзе след
за апошнюю капейку
купіць кніжак ці газет
і тут валяць на арцёма
не ўсе дома не ўсе дома

вось сабе дзяўчыну мае
стаў вяселейка спраўляць
беднавата маладая
гаспадыня ж  пашукаць
тут ізноў ўсе на арцёма
не ўсе дома не ўсе дома

стаў жыць з жонкай удваёчку
працавіта небарак 
на сям’ю сваю дзень ночку
як мурашка проста так
а ўсе валяць на арцёма
не ўсе дома не ўсе дома

вось і ў школу ходзяць дзеці
кожны чыст абмыт абшыт
сам не хвор і лапці ўздзеці
і заціркаю быць сыт
і тут валяць на арцёма
не ўсе дома не ўсе дома

сходзяць годы за гадамі
і арцёма хоць на ўра
ён з сынамі як з дубамі
статак коні моц дабра
аж сягоння на арцёма
штось не кажуць не ўсе дома

