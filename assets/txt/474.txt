і сівер ледзь хаткі не зверне
і снегу ані не ўбывае
а тут у свіронку  ні зерня
апошняя бульба ўцякае

і сена няма ад грамніцаў
саломкі той зараз не хваце
кабылка падбегчы баіцца
кароўка не хоча ўставаці

даведаўся ў двор і да сына 
не служцы куток свой карміці
і больш не даюць з магазына
няма дзе рубля зарабіці

нялёгка на сэрцы нялёгка
дум чорных не збыцца дзень цэлы
а так яшчэ траўка далёка
калі ж і той колас наспелы

