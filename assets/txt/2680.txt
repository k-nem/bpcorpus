агонь з вышынь  і дом твой як свяча
і мёртвай хмарай  попел над гаморай
і ўсё з нуля даводзіцца пачаць
бо ў тым былым нічога не гаворыць

калі ўжо давядзецца зноў пачаць 
ідзі ад дымам пушчаных святыняў
і не шкадуй ні плуга ні мяча
на новы свет дзе ўсё пакуль  пустыня
там будзе грай сівога крумкача
сто бездарожжаў соль і пыл на веях

калі ўжо вырашыў з нуля пачаць 
ідзі не аглядайся
скамянееш

