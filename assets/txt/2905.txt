далёкіядалёкія дарогі
пад хмарнай лебядзінай чарадой
іду не веру ў д’ябла ані ў бога
былі б  дык не паднеслі б чары той
пакутваць цяжка гневам і журбою
ў пустыні марна да пяскоў гукаць
за край даўно адвучаны ад бою
ад мовы гонару і языка
і жыць як тыя што восьвось сканалі
але яшчэ не ўпалі ў вечны смерч
мозг шле навокал клічы і сігналы
а цела  ў мёртвы лёд закула смерць
у распадзе клетак мозгу бы ў магіле
чуць як лікуе крумкачоў імша
ўсе словы чуць у гневе і бяссіллі
пакуль не вернецца ў нішто душа
і з горыччу бы ў сполаху зарніцы
убачыць раптам дальнія гады
калі нашчадкі узвядуць грабніцы
ўсім тым каго распялі іх дзяды
каго пабілі на стагнах каменнем
каго на плаху валаклі з турмы
вы людзі ўсіх наступных пакаленняў
ці будзеце у роспачы як мы
з сваёй апошняй ледзяной калыскі
чуць мозг што марна растае ў агні
не трэба што нам славы абеліскі
што нам памёрлым знічы і граніт
калі жадаем мы адной кароны
пачуць як лёсу валяцца муры
пачуць хаця і ў першы дзень па сконе
ў згасанні мозгу ярасны ваш крык
і зразумець што вы ўзламалі краты
апошняй думкай цяжкай як свінец
што блізкі ён вялікі ваш пачатак
што блізкі ён вялікі мой канец
і ў водбліску згасальнае заранкі
апошнім промнем як лязом нажа
пайсці раллёю мною узаранай
для руні невядомай і жаданай
пайсці да вас
і да свайго крыжа

