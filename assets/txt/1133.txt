не кажы што злыя людзі
i што свет паганы
сэрца крыўду ўсю забудзе
час загоіць раны

тыя раны што зладзеі
сэрцу прычынілі
тыя думкі і надзеі
што ў табе пабілі

ды ці ж варты баламуты
каб твой твар дзявочы
засцілаўся ценем смуты
i тускнелі вочы

пройдзе ўсё перажывецца
вер мне дарагая
будзе час  ускалыхнецца
сэрца і ўзыграе

а ў душы вясна настане
сэрца зноў палюбіць
прыйдзе доля ў вочкі гляне
шчыра прыгалубіць

не кажы ж што злыя людзі
i што свет паганы
сэрца смутак перабудзе
час загоіць раны

