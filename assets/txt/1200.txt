адсек і ты змітрок тым часам 
не жарты дваццаць пяць гадоў
i па дарозе да парнаса
пакінуў многа ты слядоў

у гэтым доўгім падарожжы
ты перабраў не мала тэм
шмат абразкоў нам даў прыгожых
i шмат аповесцей паэм

ды без таго не абышлося 
навошта нам таіць грахі 
было ў пісьменніцкім пракосе
крыху нацдэмаўскай трухі

але на свет з цвілога склепа
ты смела вынес прасушыць
свайго крушынскага язэпа
каб выбіць фуз з яго душы

а разам з ім даў галерэю
другіх тыпажаў і асоб
не шкадаваў ні акварэлі
ні фарб алейных ім на гроб

праз салаўя і набліжэнне
ты стаў у фокус новых дзён
дык хай не ведае зніжэння
змітрок парнаскі твой разгон

ты не зважай што часы крушаць
згінаюць постаць нашу стан
i што гуменца на макушы
як месяц свеціць праз туман 

дарма  расці і ўглыб і ўшыркі
вітай свой дваццаць шосты год
i не зважай на нашатыркі 
валі з эпохаю ўпярод

