на варту свабоды і шчасця народаў
пазвала гісторыя вас
мужайцеся брацці ў гадзіну нягодаў
i верце  надыйдзе ваш час

няхай вар’яцеюць пачварныя здані
што свету будуюць астрог
яны захлынуцца ў крывавым тумане
сваіх жа зладзейскіх дарог
яны не пяройдуць мяжы на каторай
сурова паўстане мадрыд
i знойдзе магілу у рабочых разорах
i свой і замежны бандыт

рыхтуйце пагібель ліхім крыважэрцам
што носяць забойства кляймо
мы з вамі заўсёды і ў мыслях і сэрцам
i руку мы вам падамо

прымі ж прывітанне ад вольнай краіны
працоўны іспанскі народ
жалезнай кагортай з’яднанай сябрыны
на ворагаў дружна ўпярод

эх словы чаму вы
не віхар не гром
я вам збудаваў бы
з паветра паром

падняў бы высока
у смужную сінь
мінуўшы прасторы
чужых далячынь

праз горы і моры
пранёс бы я вас
пад навалькарнера
мадрыд ільескас

i з высей блакітных
дажджом агнявым
на голавы б рушыў
забойцам ліхім

каб знішчыў дашчэнту
ваш бурны палёт
наёмнікаў рыма
i гітлераў зброд

эх словы чаму вы
не віхар не гром
чаму вас не рыну
агнём перуном

