гусілебедзі ў лугах зялёных
гладзяць крылы белыя блакіт
сокал прагнучы крыві салёнай
рвецца у сакольніка з рукі
ногі коней грэбуюць зямлёю
ярасная сіла ў скакуне
адбылося гэта ўсё са мною
або гэта сон і яблынь снег
але ў сне не вып’еш столькі гора
ведаю што я званіў у шчыт
я граміў татар пад крутагор’ем
я крышыў крыжацкія мячы
кроў далі мне паплавы і пожні
голас  бор дрымучы і чарот
я з табою да крыві апошняй
мужны мой адвечны мой народ
ты мне даў асеннія світанні
ты мне даў ружовы твар вясны
падарыў мне цяжкае каханне
да жанчыны з дальняй стараны
роднымі зрабі чужыя вочы
шэрыя як неба над табой
а пасля пакліч калі захочаш
за цябе на самы страшны бой
і калі ў твае глыбіні лягу
дай мне ціхі спеў тваіх бяроз
за любоў за веру за адвагу
сціплых песняў што табе прынёс

