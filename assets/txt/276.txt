душачка шынкарка
калі ў бога верыш
дай дай пахмяліцца
хоць чарку хоць трошкі

кепска трохі грошы
не маю сягоння
але ж мяне знаеш
я круціць не ўмею

ўрэшце і заставу
дам калі захочаш
гэтага замала
шчыра пацалую

эх каб яго немач
з гэтакім і шчасцем
ты і ўцям не возьмеш
што спаткаці можа

так учора цвёрда
меціўся не ўпіцца
бач сваяк сустрэўся
і глядзі што выйшла

з сваяком пабіўся
чуць дамоў заплёўся
ўхлёпаўся ў балота
і пасеяў шапку

а пасля пахмелля
смак ці знаеш гэты 
і ў грудзях трасецца
і лоб як не трэсне

дык шынкаркасэрца
калі ў бога верыш
дай дай пахмяліцца
хоць чарку хоць капку

