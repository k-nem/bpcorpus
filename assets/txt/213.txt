цёпла спакойна цёпла і сыта
ў хорамах ясных вам век векаваць
поўны аруды буйнага жыта
хто ж не захоча тут жыць панаваць

грай жа музыка сэрцам рві струны
не пажалеюць заплаты табе
што хочаш ладзіць скрыпку ў тон сумны
весела грай як віхуры ў кляцьбе

шумна разгульна чым не бяседа
пеніцца ў чарках крывава віно
кроўю гулялі прадзеды дзеды
сыну і ўнуку падаўна дано

грай жа музыка рэж на скрыпулі
так як там рэжа аслепленых кат
прэч прэч сумленне золата ў гулі
чуеш як звоніць па скрыпцы дукат

светла прасторна ззяюць брыльянты
хто там цень бледны шмыгнуўся ў акне
вісельнік тут ён прэч яго франта
нашы асіны хай толькі чапне

грай жа музыка каб і ў магілах
голас уцешны пачулі з зямлі
каб аж зпад наспаў плітаў пахілых
косці паўсталі і ў танец пайшлі

гэй жа ў тахт ногі пара за парай
стой бліск чырвоны шыбае з акон
ах гэта вёска свеціць пажарам
ну галасі там нябожчыцкі звон

грай жа музыка рэж дармажэрца
змоўк што галоўку ты клоніш ка сну
глупства ў музыкі лопнула сэрца
гэй ты другі там рві сэрцам струну

