што за ноч што за ціш
змоўклі травы краскі
усплыў месячык на ўзвыш
баяць свету казкі

неба слухае той сказ
хмаркі не схіснуцца
толькі зоркі разпараз
ціха усміхнуцца

каб сказальніка свайго
пахваліць як трэба
нават знічкі ў чэсць яго
асвятляюць неба

а ён смутны вартаўнік
цёмных шатаў ночы
засаромеўся і знік
бляск яго сірочы

знік у рунях і ў шаўкох
хмарачак маўклівых
i гусцей на землю злёг
гэты змрок імглівы

