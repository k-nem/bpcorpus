вясенняя ночка
як стой праляцела
і раніца з неба
сплывае нясмела

свет яснасці ўзмахам
пачаў дзянёк новы
хаваюцца з страхам
начніцы і совы

мільённая зорак
сямейка заснула
праменнямі сонца
з усходу міргнула

туман з сенажацей
плыве рассяецца
звон пута чуваці
начлежнік пляцецца

ад птушыных песень
лясы загудзелі
і лісце і травы
ад росаў зардзелі

прачнуліся вёскі
дым з комінаў вале
асверы павозкі
скрыпяць недзе ў далі

а сонца ўсё вышай
жыцця ўсюды болей
плугі і бароны
зашурхалі ў полі

рыкае скацінка
іграюць жалейкі
над цэлай мясцінай
стаіць гоман нейкі

ўсё йграе й ззывае
да працы  аж міла
куй браце жалеза
пакуль не астыла

