чароўнаю ночкай вясны
сатурн у зямлю закахаўся
і ў тысячы вёрст таўшчыні
ёй персцень прыслаць абяцаўся
але вось як стаў ён здымаць
трах персцень на дзве палавіны
ну што ж тут каханцы паслаць
сатурн палавінку ёй кінуў
спраўляючы свой карагод
зямля вакол сонца імчыцца
і жджэ але толькі праз год
яна прычакае гасцінца
а марс  за зямлёю услед
восьвось ёй наступіць на пяты
ці можа зайздросціць сусед
ці можа быць хоча за свата
юпітэр  старэйшы ў сям’і 
пабег на барыш па гарэлку
венера  сястрыца зямлі 
нарэзала сала талерку
адзін падшывалец уран
на гэта на ўсё са здзіўленнем
глядзіць бы ў аптэку баран
не возьме ніяк разумення
ці можа у нашых планет
пад старасць ужо не ўсе дома
ці мо звар’яцеў цэлы свет
ці толькі адны астраномы

