панад шчыраю шчарай над шчодраю шчарай
панад плынню чырвонай і рыжай травой
плачуць чорныя цені на фоне пажару
моляць кані аб кроплі вады дажджавой
майскі дзень засынаючы сніць аб світанні
і ў цішы чорным ценем на стужцы зары
моляць белыя белыя белыя кані
плачам думаюць з небам сябе памірыць
і плыўкі нашы ў зарыва адплываюць
і ў імгле той што скончыцца ўсётакі днём
верыць можна ў зару і святло што чакаюць
нават там за апошнім дубовым крыжом
можна верыць а жыць як там жыці о дружа
калі ведаць і там што бяжыць збажына
што барвее на поплыве дзікая ружа
шчара плешча  без нас кані плачуць  без нас
не о не збыць анёльства і стаць чалавекам
доўга цяжка пакутваць пакутай жывых
толькі б майскай часінай давеку давеку
над вячэрняю шчарай цвілі паплавы
сыты быў бы здаецца паветрам духмяным
а п’яны  ад празрыстай расінкі адной
і любіў бы і вымаліў людзям і каням
дараванне світанне любоў і спакой

