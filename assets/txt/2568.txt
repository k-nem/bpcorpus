цеснавата стала на зямлі
мы жывём цяпер на схіле веку
два тысячагоддзі тры нулі
падплываюць не па ціхіх рэках

і такая ў свеце мітусня
балбатні не веру хоць зарэжце
дзе жывая праўда дзе хлусня
справядлівасць дзе  ледзь разбярэшся

дзе старая хітрасць дзе прагрэс
дзе тут новы цуд а дзе найноўшы
толькі грукат хуткасці  і стрэс
толькі ўсё цяжэй людская ношка

дзе там пастарому б’юць людзей
дзе катуюць на узроўні веку
і няма прыпынку
і радзей
радасць ахінае чалавека

дзе знайсці без стронцыю і без
хімікатаў трохі людскай ежы
і шукаюць запаведны лес
мудрыя асілкі з белавежы

бруд вякоў і ліўням цяжка змыць
любім мы на саначках катацца
прагнуць свет машыны задыміць
за усе вякі нагрукатацца

на планеце ўсё ўжо ў нас было
і ахвяры ўсе мы падлічылі
раптам новым болем загуло
слова акрываўленае  чылі

дык пастой падумай памаўчы
зло знікае цяжка і марудна
і на схіле веку уначы
б’юць званы трывожныя нэруды

