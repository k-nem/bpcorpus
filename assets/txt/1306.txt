нізка звіслі над зямлёю
хмары снегавыя
свішча вецер за сцяною
у коміне вые

лес гудзе дрыжаць галіны
стогне бор хваёвы
злосна выюць верхавіны
гнуцца іх галовы

белым пылам даль закрыта
ходзяць віхры вірам
прасяваюць снег на сіта
у бясконцай шыры

як разнімуць крыллераме
ды як задурэюць
следам гурбы курганамі
стануць на сувеях

эх гуляюць віхры ў полі
ветравыя дзеці
як зайздрошчу я іх долі 
вольна песні пеці

ой ты вецер сын прастору
ты ж аб чым галосіш
ці не гэта маё гора
ты ў палях разносіш

