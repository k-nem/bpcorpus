але ну так але але
мы ўсё яшчэ ў няяснай ймгле
наперад глянуць далі там
няма здаецца жаднай нам

па тэй дарозе што ідзём
калоды пні завалы лом
і страх і жах глядзяць зусюль
няма палёгкі ніадкуль

і сілаў нам здаецца брак
усё так ўсё так але ж аднак
пазбудзь трывог душы сваёй
няхай пануе вера ў ёй

глядзі ідзём мы не адны
шукаць дабра для стараны
за намі рушылі яны 
зямлі радзімае сыны

яшчэ не спаў з іх даўні сон
не прэціць ім кайданаў звон
не вытхнуў з іх ганебны дух
рабоў адданых верных слуг

і можа быць што раз ізноў
на даўніх трапіўшы паноў
ім паднясуць свае дары
нічога гэта да пары

нясмелы крок іх і цяжкі
дык ён і мусіць быць такі
бо гэта толькі першы крок
прыпомні як вясной паток

здаецца слаб здаецца хіл
здаецца ён не мае сіл
і часта як тамуе бег
яго вясняны рыхлы снег

аднак што далей то смялей
бяжыць паток шырэй глыбей
і хлусіць з розных перашкод
ён сілай вод як ён  народ

