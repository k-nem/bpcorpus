я бачыў як вецер па полі гуляў
зямлю ўзрываў і бярозкай хіляў
заносіў пяском сенажаткі лагчынкі
ламаў на бярозцы жывыя галінкі

я бачыў як ястраб галубку забіў
і выклеваў сэрца і цёплу кроў піў
віхор яе пер’е і косці развеяў
галуб варкаваў галасіў без надзеі

я бачыў дзяўчынку няшчасну адну
як бегла да рэчкі нырнула ў ваду
нагнаў вецер хвалі і след той загладзіў
на беразе вольхі шумелі аб здрадзе

я бачыў ўсё гэта й душою цярпеў
застыў смех на губах і песні не пеў
заплакаў заліўся маркотнай слязінкай
адзін над бярозкай галубкай дзяўчынкай

