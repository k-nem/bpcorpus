байка

выходным днём у саснячку
жанчына з дзіцянём гуляла
лягла пад сонца задрамала
а небяспека напаткала
яе маленькую дачку
з узгорка ўніз вядзе сцяжынка
ідзе па ёй мая дзяўчынка
ды ловіць матылькі
а гэтым часам пры сасонцы
гадзюка грэецца на сонцы
блішчыць на ёй узор лускі
дзяўчынка рада цаца цаца
і хоча ўжо рукой хапіць
а цаца пачала звівацца
лісліва ціхенька сіпіць
 хачу дзіця з табой пасябравацца
цябе я ласкава пяшчотна абаўю
пазнаеш ты любоў маю
аж раптам тут ля самых ножак
зафыркаў злосна вожык
і кінуўся адважна на змяю
змяя ўзвілася бліскавіцай
зубамі хоча ўпіцца
мільгае промнямі лускі
а ён узброены ігліцай
зубоў змяіных не баіцца
і рве гадзюку на кускі
дзяўчынка сціснула ад гневу кулачкі
крычыць на вожыка  пачвара недарэка
ты цацу сапсаваў маю
за гэта я цябе наб’ю
ты  бека
 дзіця адказвае ёй вожык
хоць бека я калючы непрыгожы
але ж я знішчыў смерць тваю
як падрасцеш ацэніш ты паслугу
і мне падзякуеш як другу

дзіця дзіцём  і розум у яго такі
я не дзяцей тут меў на мэце
а ёсць яшчэ дарослыя дзядзькі
на свеце
што і змяю гатовы прытуліць
якая іх умее пахваліць
такім мілей ліслівы гад паўзучы
чым верны друг хоць і калючы

