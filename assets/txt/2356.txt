дзівіліся мы і дзівіліся фрыцы
такое у сне толькі можа прысніцца
на сене духмяным

зпад лесу на поўдзень нібы у пагоні
імчаліся коні без коннікаў коні
па лузе вячэрнім

ці травы прынадна сінелі ў балоце
ці вострыя кулі пасеклі аброці
што коні пабеглі

наперадзе белы здавалася нібы
ён цалкам са снегу за ім вараны бег
а трэці  буланы

імчаліся коні па травах па кветках
паслаліся дымам іх грывы на ветры
і стрэлы замоўклі

гулі капытамі як бубнамі глуха
дванаццаць падкоў замігцелі над лугам
кавалкамі сонца

ды выраслі раптам як чорныя дрэвы
смяротныя выбухі справа і злева 
нямецкія жарты

і коні пабеглі у пене і мыле
на міннае поле к уласнай магіле
мы сціснулі зброю

няма варанога і белы канае
іх грывы густыя пясок засыпае
і попел гарачы

не гэта не сон не вячэрняя казка
мы біць пачалі з аўтаматаў па касках
і ноч наступіла

а трэці буланы з крываваю ранай
ўсё бегаў між куляў і сініх туманаў
з трывожным іржаннем

