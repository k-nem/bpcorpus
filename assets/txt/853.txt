ідуць тры сцежкі з хаты
на долю і нядолю
ідзе адна дзе пану
людцы пахаюць поле

налева ад хаціны
ідзе ў карчму другая
а трэцяя  к магілкам
дзе брат наш спачывае

ад цяжкай працы поту
адна расіцай свеціць
хто па другой праходзіць
з бацькоў смяюцца дзеці

палын расце на трэцяй
і наспы вышай ніжай
і плача там бярозка
і крыж стаіць на крыжы

па сцежках гэтых ходзяць
у лапцях нашы людзі
гэй хто ім сцежку ўскажа
што весці к шчасцю будзе

