між ніў дарожкаю сляпою
іду я мернаю ступою
i разглядаюся кругом
пад яснасіняю страхою
чыеюсь дбалаю рукою
збудован мне прасторны дом

утульна ў ім дабра ў ім поўна
i ўсюды мудрасці бязмоўнай
відна спрадвечная пячаць
на ветравеях нібы воўна
плывуць хмурынкі так чароўна
чаго плывуць куды  маўчаць

унь там рачулка срэбрам літым
бяжыць па жолабе размытым
i цэлы свет жыцця нясе
а луг зялёным аксамітам
вянкамі кветак апавіты
разлёгся ў роскашыкрасе

дубы сябры мае самоты
у высі неба мкнуць узлёты
сукі раскінуўшы вакол
а колькі згоды і пяшчоты
у тых пясках што пазалотай
ускрай баркоў ляглі на дол

як многа волі і разгону
як многа песень шуму звону
дзе ні паслухай ні зірні
свае тут звычаі законы
у кожнай песні свае тоны
i свой адбітак глыбіні

іду я дом свой аглядаю
ды сам з сабою разважаю
а на душы такі спакой
i песня нейкая жывая
у дружны тон адзін спявае
i з гэтым небам і зямлёй

