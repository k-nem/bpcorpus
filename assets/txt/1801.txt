загуляў сцяпанка
быццам на каляды
прапіў пару коні
і два панарады

як паехаў ў горад
збожжа прадаваці
дык дамоў прыйшлося
пеша пратрапаці

бо канькі і збожжа
збрую і вазочкі
за гарэлку сплавіў
сцёпка у шыночкі

у вясковай карчме
ён застанавіўся
і на грош астатні
да канца упіўся

прыцягнуўся ноччу
сцёпачка да хаты
абяднелы грошам
дурманом багаты

адчыняйце дзверы
хто там  гаспадару
завіхайцесь жыва
бо задам вам жару

адчыніла дзверы
жонка маладая
і на мужа сумным
вокам паглядае

