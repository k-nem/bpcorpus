ой ты маё сонца
як жа свеціш ясна
дзе ж было раней ты
як быў я няшчасны

як я ў малалецтве
радасці не ведаў
як за мной пляліся
бяда гора следам

як бацьку хаваў я
выбітага з сілаў
як яго магілу
паводка размыла

як ішоў маркотны
не знаўшы дарогі
абіваць з паклонам
панскія парогі

як у адзіноцтве
бадзяўся па свеце
як моладасць згібла
у самым расцвеце

ой ты маё сонца
як жа свеціш ясна
дзе ж было раней ты
як быў я няшчасны

