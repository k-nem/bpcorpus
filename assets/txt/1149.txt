душою і сэрцам мы з вамі героі
сыны дарагія наш цвет
вы множыце славу савецкае зброі
з надзеяй на вас глядзіць свет

драпежныя орды пад вашым ударам
як скрышаны лёд растаюць
рыхтуйце ж магілы фашысцкім пачварам
змятайце фашысцкую муць

ад фінскіх узгор’яў з дуная і прута
паўзе саранчою брыда
i ўсё пажырае знішчае ўсё люта
галодная зграя арда

руіны пажары іх значацца следам
i ўсюды нявінная кроў
не шкода дзяцей і жанчын людаедам
не шкода ім сёл гарадоў

бандыт і грабежнік звяруга шалёны
фашысцкая чорная вош
дык што яму права людскія законы 
закон яго  доўбня і нож

такіх цемрашалаў не знаў свет ніколі
адпомсцім жа гаду за здзек
i чэрап арыйскі на стоптаным полі
навек пахаваем навек

душою і сэрцам мы з вамі героі
краса наша гордасць і цвет
вы множыце славу чырвонае зброі
з надзеяй на вас глядзіць свет

