мне кожны вечар нібы развітанне
з вячэрнім сонцам ціхаю зарой
як падарунак кожнае світанне
сустрэча з новай рэчкай і гарой

агорнута зямля дрыготкай слотай
вятры асінам вушы прагулі
асеннія начныя самалёты
ірвуцца ў вышыню з сырой зямлі

турбіны выюць ад гарачай зморы
і самалёт мяне на ўсход нясе
сібірскіх не хапала мне прастораў
цябе мне не хапала енісей

я абдымаў цябе зямля пад бранскам
капаў пад селігерам твой падзол
вось і да глыбінных рубяжоў дабраўся
да мінусінска да хакаскіх зор

якая ты бязмежная расія
тайга і стэп і цішыня і гул
палкоў сібірскіх ведаем мы сілу
братоў імёны ў сэрцы берагу

шчаслівы я што ўбачыць давялося
і енісей і хараство саян
як там плыве ракою жоўтай восень
у цёмны і далёкі акіян

