шлях цячэ між дрэў пакрытых інеем
зімні казачны убор зямлі
белыя ружовыя і сінія
на ялінах ружы расцвілі
снег кранае шчокі пацалункамі
снег спадае паміж хвой сівых
каб укрыць нямоцнымі карункамі
на санях вясёлых маладых
толькі што пад снегавымі хвоямі
збудаваўшы ў весніцах накат
хлопцы перастрэлі іх са зброяю
і гарэлкай адкупаўся сват
князь сваю галубку выкраў сілаю
і да роднага гнязда нясе
любую усхваляванамілую
з шэранем у залатой касе
сонца ў хмарку перад ёй аточыцца
упадуць дубы сівыя ніц
гэх баяры скачуць па абочынах
раз па раз страляючы з рушніц
дзікі пошчак аддае дарогаю
снежнай пудрай санны шлях курыць
што ж чаканнем сумным і трывогаю
песня паязджальная гучыць
ехалі мы логам
ехалі мы логам
сустрэліся з богам
сустрэліся з богам
ехалі мы лесам
ехалі мы лесам
стрэліся з вялесам
стрэліся з вялесам
а казаў нам божа
ці добра ж вам будзе
ці добра ж вам будзе
будзе добра самай поўнай мераю
вам жыццё насыпле у кішэнь
працы дзетак і дарог нямераных
весяліцеся ж хоць гэты дзень
што ж злятае ліст глыбокай восенню
каб дарогу даць лістам другім
заўтра певень збудзіць ноч галошаннем
паплыве з пячуркі ў неба дым
а пакуль  заві каханку ружаю
будзе стол і будзе смех людзей
добра у пакоіку настуджаным
у прытульным пухавым гняздзе
пралятуць гады над вамі светлыя
будзьце шчаснымі дзеля таго
каб сустрэць калісь усмешкай ветлівай
паязджан унука сваяго
ўспомніць князь тады дарогу вузкую
шэрань коней бег і рушнікі
і даткнецца звянуўшымі вуснамі
да каханай зморшчанай шчакі

