згінула сонца белыя грозныя
насыпы снегу ляжаць на зямлі
б’ецца завея аб шыбы марозныя
ў коміне жудка віхры загулі

гасне лучына у нізенькай хатцы
к матчыным дзеці льнуць грудзям худым
трудна са сцюжай дзікаю збратацца
хатцы і матцы і дзеткам малым

чорная доля з чорнымі хмарамі
жудка завіслі над гэтай раднёй
як груганы дзе панад папарамі
носяцца ў хатачцы гора з бядой

там дзе шалеюць вечна мяцеліцы
страшнай сібіры дзе ўслаўся гушчар
дзе людзі з зверам нараўне дзеляцца
бацька там муж там  радні гаспадар

