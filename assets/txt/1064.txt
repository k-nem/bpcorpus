багачы і панства
нашы дабрадзеі
мы на суд вас клічам
каты вы зладзеі

i на грозных межах
часаў пераходных
смела вас пытаем
прагных і нягодных

чыімі рукамі
вы дабро збіралі
на чые вы слёзы
дабрабыт куплялі

i за што скажэце
палкамі нас білі
секлікатавалі
голадам марылі

ласкаю ж чыёю
i з чые вы працы
замкі збудавалі
пышныя палацы
ўсё ад нас забралі
а што нам далі вы
чые нудна ў полі
так марнеюць нівы

вузенькаю ніццю
чые йдуць палоскі
у чыім то жыце
многа так бярозкі

каму адвялі вы
пусташы каменне
хто з свайго засеву
не збярэ насення

чые гумны хаты
гнуцца сіратою
чые слёзы льюцца
кожнаю парою

i чыя скацінка
сохне ў пустым полі
i як гаспадар той
гіне у няволі

чыя песняскарга
у неба йдзе дакорам
к месяцу і сонцу
i к далёкім зорам

багачы і панства
i ўсе вы брадзягі
ўбок з дарогі каты
бойцеся сярмягі

ўжо даўно вяроўкі
вас паны чакаюць
i па вас асіны
слёзы праліваюць

