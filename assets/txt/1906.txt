ад году да году мужык наш марнее
а працы сваёй ён нямала кладзе
і ўсё без карысці як ліст той гібее
у восень халодную  ў горы ў нудзе

арэнда вялікая  трудна звярнуцца
прадай хоць сярмягу ды мусіш аддаць
а голад хвароба ў знакі даюцца
дый ласкі прывету ні скуль не чуваць

не чуў сабе дзякуй хоць дух надрывае
хоць потам крывавым зямлю напаіў
хоць шчасця не бачыў і долі не мае
хоць варт небарака каб меней слёз ліў

хоць бедны грашыма ды сэрцам багаты
хоць цёмны навукай  ды з светлай душой
у скрыўджаным бачыць ён роднага брата
з ім дзеліцца шчыра астатняй крыхой

чакай брат без часу не лезь у магілу
узмацуецца дух твой  яшчэ аджывеш
свет браце убачыш пачуеш ты сілу
і песню свабоды гуртом запяеш

