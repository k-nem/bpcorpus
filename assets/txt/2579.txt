тут не агледзіш усё да канца
на верталёце паўсутак нас трэсла
ад салігорска да лунінца
ад мазыра і да самага брэста

што за прасторы
дзе некалі ў копы
капаў слязою аўсяны паэт
вежы сянажныя
як тэлескопы
горда глядзяць
і на нас і ў сусвет

на паўзямлі 
дрыгвяная туга
ды паляшуцкая ціхая мудрасць
багны палесся 
гэта тайга
з прымессю цёплай тундры

багны 
бязлітасны акіян
глынуць 
не ўратуе ні sos ні мама
балоты вясною 
сцюдзёны вулкан
усё заліваюць
іржавай магмай

зніжаецца
з грукатам
наш верталёт
пыл разлятаецца рыжаваты
пара машын
мясцовы народ
на дошцы  схемы і карты

знаюць на памяць лічбы усе
дзе асушаць ім
а дзе ўжо асушана
думаў
буслам не хадзіць па расе
думаў
балоты на гібель асуджаны

і памыліўся
а вочы ўсё ўніз
дробных азёраў блакітная нізка
новы пасёлак
саўгас камуніст 
быццам кавалак
сталічнага мінска

зноў прызямляемся
зноўку ляцім
першы раз бачу цябе падрабязна
край наш палескі
сіні твой дым
дзень твой наступны бачу выразна

свеціцца ён у разумных вачах
меліяратараў інжынераў
тут не забудуцца і аб буслах
я назаўсёды ў палессе паверыў

