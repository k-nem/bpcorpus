год за годам дзень за днём
ўсцяж  гадзіну за гадзінай
паміж песняй салаўінай
і агідных жабаў крэктам
выццем буры ветра шэптам
і касы смяртэльнай свістам
ў бляску полымя агністым
мы да шлюбу свайго йдзём

мусіць скора пэўне блізка
чую я ўжо гэты час
поўны шчасця і пакрас
дзён парвецца нашых нізка
дзён затрутых соллю згуб
і няпомныя былога
ўчуўшы голас горных труб
пойдзем люба мы да бога
браць апошні вечны шлюб

