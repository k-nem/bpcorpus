дзе ні вылеці з няволі
ад пачатку да канчатку
ўсюды ўбачыш сваё поле
ўсюды ўбачыш сваю хатку

ўсюды ўбачыш чалавека
што цямнотай цябе разіць
з слязой вечнай пад павекай
вечна ў лапцях і сярмязе

хоць жа сэрца што за сэрца
лгання хцівасці не знае
жывучы ж у паняверцы
толькі гора к збыццю мае

горам чорным ой багата
надарыла люд наш доля
гора ў хаце і за хатай
гора ў полі і за полем

вецер хаткаю калоце
і па шчылінах галосіць
гаспадар злёг ад калоцця
з дзяцьмі жонка есці просіць

пустка ў свірні і ў адрынцы
свінка хоча штось здыхаці
вые сучка на дзядзінцы 
памрэ нехта ў гэтай хаце

а у полі на загонах
аруць віхры барануюць
хутка дружна не натужна
шнуры вузкія руйнуюць

далейпаркай сытай шпарка
праляцеў пан у карэце
а за ім паштовай паркай
прэ чыноўнік на рассвеце

а на пустцы апаўночы
ведзьмы чэрці пяюць граюць
то смяюцца то рагочуць
знахароўвужоў склікаюць

і ўсё гэта хеўра гэта
ветры віхры і сабакі
ведзьмы чэрці з таго свету
пан чыноўнік ваўкалакі

ўсе навыперадкі пруцца
гікам смехам чартаўскімі
заліліся і нясуцца
аж зямля стогне пад імі

а за імі нібы хмара
йдзе мужыцкае ўслед гора
праз пасевы праз папары
так сягоння як учора

і мужык  пан у старонцы 
гора гэта вечна бача
бача што толькі ў карчомцы
і ў магіле ён не плача

