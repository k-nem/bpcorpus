скрыпка ціхая ночы дрымотная музыка ночы
водар мора і кветак глухая начная пара
аюдаг за чаўнамі рыбацкімі ў моры напружана сочыць

зыркім вокам адзіным  чырвонаю іскрай кастра
што як ярасна скочыць дарэмна дрымотаю скоран
галаву ён на мяккія лапы здранцвела паклаў
чайкі спяць на вадзе як плаўкі
у сярэбраных водсветах зорных

спіць каханне ў дамах спіць прадоння марскога
імгла
наздраватыя сходы завулкаў ад дзённай хады
спачываюць
крок паэта апошняга зáмер на вулках крывых
і магноліі кветкі так соладка дураць і так спавіваюць
што ні людзям ні скалам дрымотай не ўзняць галавы

і лянотна мядзведзь на спакойнае мора успёрся
і ў знямозе салодкай забыўшы пра гнеў і гразу
касавурыць адзінае вока на зоры што ўнізе і ўверсе
на скупое сузор’е між іх на сп’янелы і сонны гурзуф

