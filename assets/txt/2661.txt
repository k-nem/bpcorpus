звары падай пасуду вытры
ды прыбяры ды падмяці
мой князь алег
                           мой княжыч дзмітры
пануюць здорава ў жыцці

адзін на службе ўсё слаўнее
другі  у доме важны чын
а я княгіня аўдакея
падданая
               сваіх мужчын

мне ўсё  не час мне ўсё  не доля
мне і рабіць і добра дбаць
пра вотчыну
                     пра тое поле
дзе ім
         араць
                  і ваяваць

маёй дынастыі патрэбна
яшчэ служыць куды ні кінь
лічу што гэта не ганебна
мне найруплівейшай з княгінь

