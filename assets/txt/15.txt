 тут пяюць і гуляюць адзін ты не п’ян
а сумны як вязень прыкуты
вазьмі сабе чарку сядай на тапчан
скажы што ў цябе за пакута

ні бомы ні дудка ні смех вечарын
развеяць твой смутак не могуць
два леты жывеш тут а светлай пары
ці меў ты часінку нябога

 ой горка і смутна мне ўсюды браток
няміла на свеце няміла
дай чарку скажу калі вып’ю глыток
як доля мяне падкасіла

на пошту я трапіў зусім малады
фурман з мяне ўдаўся зухвалы
а волі не меў дый ганялі тады
хоць свята хоць ноч  усё мала

ад рання да змроку ад змроку да дня
вазіў я паноў і пакеты
заробіш рубля  і пад карчму каня
гуляй весяліся да свету

ашукваў дзяўчат зневажаў дружбакоў
быў з пісарам запанібрата
на коні як свісну  аж іскры з падкоў 
i лейцамі сівых не кратаў

на мосце зайграю ў вясёлы свой рог
кагось абганю ці спаткаю
вязу паніча ці паненку дальбог
два злотых як бач атрымаю

ды сэрца аддаў я дзяўчынекрасе
з убогай вясковай хаціны
дарогі туды кіраваліся ўсе 
пабыць з ёй хацеў хоць хвіліну

была нейк у пісара справа ўначы
паклікаў мяне да сябе ён
іду сваю долю цішком кленучы
а ў полі скуголіць завея

вязі эстафету  ой ліха звяло 
шапчу сабе  ў полі ні тропу
а сам за пакет за каня за сядло
ганю каркаломным галопам

мяцеліца круціць упыну няма
страшэннае скрозь бездарожжа
слупы верставыя мільгаюць старчма
пад’ехаў пад трэці  а божа

пачуўся мне плач хоць віхура гула
хтось клікаў прасіў дапамогі
падумаў я згіне сляпая імгла
у снезе не знойдзе дарогі

каня павярнуў аж здалося нібы
хтось шэпча куды ты дзівача
ды лепей у вёсцы той час перабыць 
дзяўчыну сваю хоць пабачыш

страх сэрца мне сціснуў забіла духі
чало зледзянела ад поту
я ў рог затрубіў каб не чуць стаць глухім
пагнаў сівака праз сумёты

я еду дадому за трое ганей
вяртаецца страх непазбыты
а сэрца ўсё шэпча крадком як раней
бразджыць як званочак разбіты

конь чмыхнуў пры слупе спыніўся наўзбоч
у снезе пад плахтаю белай
жанчыну я згледзеў яна ўжо за ноч
як дрэва уся скасцянела

я снежную намець абтрос з яе шат
i труп падцягнуў да дарогі
абцёр ёй аблічча была гэта брат
дай чарку не маю больш змогі

