белай сцюжай дыхаюць саяны
запакован енісей у лёд
на радзіме сонечнай сар’яна
пазбіралі пчолы першы мёд

а у нас на дрэвах  срэбная луска
білі з хмары першыя фантаны
глоткі вуліц дождж прапаласкаў
і яны рыкаюць апантана

эх узяўся б заўтра хоць бы лешчык
трызняць рыбакі ў суботні дзень
і на стадыён наш брат балельшчык
вока прымяраць ужо ідзе

паставыя са свісткамі змоўклі
салаўі лятуць з далечыні
адкажыце колькі новых вокнаў
дзень вясновы ў мінску адчыніў

дзевяцьсот яму а ён цудоўны
навасёлаў будзе зноў вітаць
на жыллёвамікрарайбудоўлі
гмахі ёсць  паэтаў не відаць

пішуць пра маленства ды ажыну
хоць сто год у горадзе жывуць
што ім электронныя машыны 
лапатным гадам паклоны б’юць

я і сам хвалююся не лішне
што як верш запозна прагучыць
нібы той акцёр што зноўку выйшаў
кланяцца калі ўжо зал маўчыць

