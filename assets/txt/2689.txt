данеслі добрыя людзі
а я спакойны чамусь
што жыццё пачало паскудзіць
былому каханню майму
колькі ж годных яна абсмяяла
колькі чыстых на сметнік звяла
піравала яна гуляла
ў божы рай па трупах ішла
гэта толькі пачатак гісторыі
будзе ёй яшчэ на зямлі
безвыходней куды і горай
так як мне праз яе калісь
сёння плачуць слязой яе вочы
заўтра  кроў яна з іх пралье
але гэта не я ёй адточваю
гэта лёс ёй спаўна аддае
б’е за шчасце маё і за мукі
і за ўсё што аддаў сатане
                      
але божа
анёл ці гадзюка 
ўсё ж была яна часткай мяне
твой закон і права і сіла
і таму не малю за сябе
                      
бог даруй бог  цябе памілуй
хай сабе і ў смяротнай журбе

