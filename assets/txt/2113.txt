к табе мая малітва
ты нам мітрапаліта
падай госпадзі

яшчэ прашу нясмела
клабук яму ты белы
падай госпадзі

і мне ты на забаўку
хаця ўжо камілаўку
падай госпадзі

апроч таго я ў бога
прашу зусім нямнога
падай госпадзі

лагоднай я натуры
штодзень ты мне хаўтуры
падай госпадзі

і кожную нядзелю
па дваццаць пяць вяселляў
падай госпадзі

не ў год раз а на месяц
ты радаўніцаў з дзесяць
падай госпадзі

а коляды вялікдзень
хаця па разу ў тыдзень
падай госпадзі

ты з вёсак і мястэчак
двухногіх мне авечак
падай госпадзі

і вострыя мне ножны
авец каб стрыгчы можна
падай госпадзі

тады з аднэй авечкі
я воўну дам на свечкі
табе госпадзі

ратуй мяне ў няшчасці
і ад бальшавіцкай напасці
госпадзі памілуй
госпадзі памілуй
госпадзі памілуй

