абагачальныя фабрыкі
патрэбны не толькі рудзе
абагачальныя фарбы
патрэбны мастацкай нудзе

і новай кінакарціне
з сюжэтам занадта паношаным
і худасочнай вітрыне
і кнізе самай найноўшай

выкладчыкам і дакладчыкам
трэ выбіваць не раз
з тэзісаў раскудлачаных
пустую пароду фраз

самі сябе падправім
каб кожны быў свецел і дуж
тады заваюем права
на ўзбагачэнне душ

