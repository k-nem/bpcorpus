ў ноч як хвоі прастылыя выюць
і злятае шэрань з бяроз
дзік разрыў бурты бульбяныя
і ў курдобу пусціў мароз
чалавечыя гучныя крокі
і сабачы бязгучны крок
аддаляліся ноччу глыбокай
ад агнёў на сутычку і кроў
проста з чыстага неба памалу
церушыўся на вёску снег
а ля весніц зоська стаяла
і чамусьці кпіла з мяне
бач ты вецер у портках свішча
а сабака такога ж нідзе
сышчык сам сабе хлеба ішча
падапры яго бо ўпадзе
я змаўчаў нашто мне такая
ўся як месяц у зімнім гаю
як ільдзістага хлеба акраец
што памёрлым у пекле даюць
калі мы гэты край пакінем
засумуе адзін толькі бор
о зямля мая о краіна
о снягі ў зіхаценні зор
чуйна слухай рыжая курта
пільна ў мёртвыя нетры глядзі
дзік з’явіўся да снежнага бурта
мей адвагу адказваць дзік
ён з’явіўся яго нарадзілі
змрок начны і сняжынак плач
ён ішоў праз гурбы застылыя
адзінец самотны сякач
узараная тушай гэтай
баразна снегавая плыла
я ударыў па ім дуплетам
і падраніў а не паклаў
з лютай ярасцю чорнага тромба
што ламае дрэвы ў бары
ён ляцеў на мяне як бомба
вывяргаючы кроў і рык
бомба з шэраню бомба са шчэці
з мяса рыку з болю ўканец
бомба з ярасці бомба са смерці
для кахання для зор для мяне
курта ўпялася смерці ў сцёгны
каб яе ад мяне адцягнуць
даць імгненне для стрэлу і стогну
даць грымотам хвіліну адну
і дала
нерухомым пластам
ён ляжаў пачварны красун
буры шчэцісты грузлы ікласты
як апошні забіты лясун
бы зімовы россып каліны
кроў апырскала снежны разор
о якая чужая краіна
о снягі ў зіхаценні зор
для чагосьці прыйшоў скрывавіў
нарадзіў барвяны туман
і зямлю ад цябе пазбавіў
а на ёй і кахання няма
мы дзялілі і шчасце і гора
і лясы і спевы травы
што ж цяпер ты мне дзік падорыш
мне забітаму ты жывы
палазы рыпелі да вёскі
і ў кароткай птушынай журбе
гіль абтрос алмазы з бярозкі 
як апошні прывет  на цябе
і ўзвалілі цябе ля парога
на вароты нібы на шчыт
і дымелі ў паветры ногі
як на скон чатыры свячы
шчэць смылела павольным палам
абсыпаўся попел сухі
так і нас мо ў пекле абсмаляць
за вялікія нашы грахі
ён ляжаў аддана і проста
разувалі яго талакой
з рагавых пантофлікаў
вострых
бы ў аршанскай краме якой
потым госці елі старанна
я ж сядзеў і не еў як святы
дзік не вінен проста бураны
а па бульбе мы з ім  браты
па самоце несамавітай
па трывожных думах у сне
я маўчаў
госці п’яныя сытыя
гаманілі хвалілі мяне
стала ў хаце і дыму і тлуму
заспявалі ўсёй грамадой
і кудысь адляцелі думы
што віселі ўвесь дзень нада мной
а ўначы калі неба хмурнае
ўсімі дрэвамі снег мяце
выйшаў я гэтым тлумам задураны
і ля форткі убачыў цень
                                        
калацілася што бярозка
як кране яе снегам сівым
зоська што ты чаго ты зоська
я ж з табой я жывы

