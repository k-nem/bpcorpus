ён жыў прыгнечаным к зямлі
і слухаў моўчкі свіст савіны
а думкі чорныя цяклі
па ўлонні спячае краіны

па галах шэрых вузкіх ніў
саха праводзіла разоры
і ў іх ён слёзы ціха ліў
і ў іх захоўваў сваё гора

змяняўся год ішлі ў чаргу
зіма вясна за летам  восень
а песні цяжкую нудзьгу
лілі як дождж з іголак сосен

ў павеях ветру у віхрох
сягалі стогны і пакута
па ўсіх закінутых куткох
па кнеях сціснутых і скутых

але між гэтым пот і кроў
і стогн і енк і мукі жалю
даўгіх гадоў
цяжкіх вякоў
з сябе адмшчэнне выплаўлялі

ад шэрай стоптанай зямлі
ад потам вылітага долу
пачаў сягаць да вышыні
парыў разбуджаны вясёлы

і зпад навісшага цяна
ўсачыў народ ў святле далечы
ды гук падаў
вось там яна
краіна вольнасці адвечнай

падаў і рушыў ў грамадзе
бы хвалі морам ў подых буры
і грымнуў гром яго надзей
ды зняў з жыцця выраз пануры

гартуй жа сілы
ўстаўшы сфінкс
хай попел вецер вольны сее
няволі доўгай рабскі чынш
знялі ўжо рукі праметэя

