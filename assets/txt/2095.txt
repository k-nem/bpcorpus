таму ўжо будзе мусіць з год
вучэбную стральбу праходзіла пяхота
дык вось страляў аднойчы ўзвод
ці можа нават рота
а тут раптоўна шэф вярхом аднекуль  шасць
цікава паглядзець а як страляе часць
ці вока вернае ці цвёрдая рука
ў чырвонага стралка
зайгралі пападзі
гарыць чырвоны флаг
стралкі  на лінію ляглі ўсе па упорах
вось выстраліў адзін
вось разам  пахпахпах
і лезе ў нос і дражніць востры пах
калісьці шэф таксама нюхаў порах
вось скончылі адбой
начальнікі здаволены стральбой
той тры папаў той пяць
ахвота тут і шэфу пастраляць
ён пяць патронаў у кішэнь
нагледзеў лепшую мішэнь
прылёгшы на упор
і стрэльбу да пляча прыпёр
зажмурыў вока  бах пад носам землю ўзрыла
другі раз гэта ўбок завыла
яшчэ за імі тры
усе за малаком
 ах чорт вас пабяры 
злуецца шэф цішком
хоць бы адну папаў а то скандал страшэнны
але махальнікі падходзяць да мішэні
давай яму махаць
у іх быў добры нюх
дзве тры чатыры пяць
у самы значыць круг
шэф хоча вынікі другім праверыць разам
махальнікаў назначыў зноў жа тых
і ўзяў патронаў халастых
дык што ж вы думалі  ніводнай не прамазаў
як далажыў махальнік іваноў
у цэнтру самую ўсе пяць загналі зноў
і дзіва дзіўнае было там цэлай часці
што можна з халастых ды ўсе пяць куль папасці
а ваенком дык іванова нават пахваліў
 ты кажа іваноў сапраўдны падхалім

у падхалімаў так вядзецца веквяком
ці б’е начальства ў цэль ці шле за малаком
ды знойдуцца заўсёды івановы
што памахаць яму гатовы

