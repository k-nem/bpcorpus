з балеснаю ў сэрцы пакорай
пад крыжам збуцвеўшым стаю
і ўвокал  ад гораў да гораў 
зямлю аглядаю сваю

навокала сцелецца столькі
багацця красы і святла
хоць болькі старыя ўсё болькі
адна за адною лягла

плакучыя стогнуць бярозы
скідаючы лісць залаты
хістаюцца дзікія лозы
глухія сухія кусты

звод нейкі гамоніць шапоча
 калодаю дружа ты будзь
душа толькі верыць не хоча
не хоча паняць і заснуць

упаўшыя грудзі калыша
жальбой непрыхільнаю сум
і тысячы ў памяці піша
гаротных нявыжытых дум

бяссільна народ свой пытаю
абняўшы пахілены крыж
 за што ты ад краю да краю
магілай жывою ляжыш

ці коні твае патрупелі
цягаючы ў поце плугі
ці косы твае прытупелі
з крывавай на лузе смугі

пытаю жывых назаліста
чакаю адказ ці бяжыць
маўчыць як дамоўка ўсё чыста
пракляцце  і тое маўчыць

