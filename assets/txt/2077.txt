і з выгляду просты і проста адзет
ды гэта не проста не так сабе дзед

і шэрая світка зусім ні пры чым
у дзеда важнецкі інспектарскі чын

інспектар па якасці  гэта ж не жарт
патрэбны тут веды і пільнасць і гарт

і чын яму спаць не дае па начах
мільгаюць у дзеда агрэхі ў вачах

вясновае сонца вачэй не пратрэ
а дзеда ўжо клопат руплівасць бярэ

а чын ужо штурхае дзеда пад бок
 таварыш інспектар пара галубок

і птушак дасужых звіняць галасы
і дзедавы ногі шчымяць ад расы

ды ногіто ўласна зусім ні пры чым
і моршчыцца ў дзеда ёсць многа прычын

вунь шэрае штосьці на чорнай раллі
няўжо бо нядбайнікі зноў падвялі

і грозна і гнеўна глядзіць ён на грэх
і ўсыпле ж дзед сцёпку за гэты агрэх

за тое што добра дагледзеў вясны
у прэмію дзеду падносяць штаны

штаны як штаны мо каб крышку вужэй
ды гонар для дзеда за ўсё даражэй

дахаты ён прыйдзе пакажа старой
 ты ўсё мяне лаеш а я вось герой

прытуліць старую к сівой барадзе
і горда падарак на стол пакладзе

