ляжу я дома адзін хворы
як дзед забыты ў сенакос
а з петрусёў хоць бы каторы
хоць бы адзін паткнуў свой нос

здаецца ж хлопцы неблагія 
хадзілі разам на ражок
ці вы забылі дарагія
хоць бы дняпроўскі беражок

складаў я вам і эпіграмы
ды не са злосці а з любві
у вас жа літасці ні грама
i пасля гэтага жыві

вазьму вось зараз узлуюся
заплюшчу вочы і памру 
няхай дзяўбе пятрусь пятруся
за неспагадлівасць дабру

ты ж не чакай дарэмна ласкі
i спачування не прасі
калі святыя абавязкі
i вы забылі петрусі

