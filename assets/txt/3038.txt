пад казачным дубам
над нёманам сінім
хлапец прызнаваўся ў каханні
дзяўчыне

i рэхам той шэпт
адгукаўся між гаю
кахаю кахаю

я чула пяшчотнае
шчырасці поўнае
маё беларускае роднае кроўнае
такое раптоўнае
такое чароўнае

такое ласкавае цёплае чыстае
як сонца агністае
як нёман празрыстае
як казка быліна як песня
жаданае
дагэтуль зусім у жыцці не спазнанае
вясновае слова ад шчырага сэрца

яно празвінела над хвалямі ў рэчцы
вятрыска шаптаў яго
з лісцем між гаю
кахаю кахаю
шапталі яго сенажаць і дуброва
людзьмі перачутае
некаму нова
адзінае дзіўнае светлае слова 
кахаю кахаю

кахаю
люблю
беларускаму краю
бясконца я слова люблю паўтараю

