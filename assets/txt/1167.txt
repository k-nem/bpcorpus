мінула шмат гадоў
i многа змен за той час адбылося
у подыхах вятроў
шмат страчана слядоў
бы красак тых у выцвіўшым пракосе

i часта нібы ў сне
мінулае мільгнецца прад вачамі
як песня аб вясне
аб той што колісь мне
няяснымі звінела галасамі

пазбыцца гэтых сноў
i з’яў былых не ў сілах я і сёння
нене  ды ўспомню зноў
той кут дзе я даўно
сагрэты быў пяскамі наднямоння

я свет угледзеў там
пазнаў складанасць гам яго і тонаў
адчуў дзівосны храм 
злучэнне бляску плям
дзе ўсё дрыжыць звініць напеўным звонам

i колькі з’яў і чар
у памяці захована з былога
дзяцінства ясных мар
прывабны скарб і дар
як першая ў жыццё мая дарога

хоць след пуцін маіх
засыпан там ужо даўно вятрамі
я бачу як жывых
мне блізкіх дарагіх
замучаных царамі і панамі

дзяцінства сны мае
i вобразы пад нёманаўскім сонцам
як часта паўстае
i вабіць і пяе
акорд адспеваны і злучаны з бясконцым

прайшоў час немалы
к нам светлыя заглянулі дзянніцы
а там у бок сулы
драпежныя арлы
дзюб звесілі ў панурай таямніцы

па сходзе многіх дзён
я зноў зірнуў у вочы родным долам
зняменне ціш і сон
убоства і прыгон
за крыжам крыж астрогі і касцёлы

зноў сунуцца з імглы
забытыя малюнкі і настроі
двухглавыя  арлы
жандар тупы і злы
прыпеўкі ўсё з той оперы старое

вось ён другі жандар
нутро  адно хоць іншае аблічча
насунут брыль на твар
ён бог тут ён тут цар
i  польскасці  ахова ў прыграніччы

гляджу лаўлю вакол
знаёмыя і выцвіўшыя рысы
дзе ж люд  ярэмны вол
спусціўшы вочы ў дол
ён ходзіць дзесь адцёрты за кулісы
дзе ж посулы паноў
іх лёкаяў аб роўнасці аб волі
у дзвеньканні званоў
у звоне кайданоў
у свісце бізуноў
у голадзе асадніцтве падполлі

дык вось які ты край
прытулак мар і сноў маіх дзяціных
стары снуеш ты бай
пра царскі панскі рай
гаротная знямелая краіна

пасечаны лясы
i толькі хмыз на торфішчы буяе
загоны  паясы
ні сілы ні красы 
на тыя ж галасы
звініш зямля заходняя старая

i горкім палыном
павеяла ад песні ўжо забытай
мой родны край і дом
пад белым пад арлом
нядоляю ты цяжкаю спавіты

i я твой родны сын
чужынцам у табе сябе ўжо адчуваю
прымі ж хоць на ўспамін
нататку з пуцявін 
жальбу маю аб лёсе тваім краю

