на нашым хітрым свеце
ўсяляк жыве народ
адзін жыве палюдску
другі жыве як скот

адзін другім гандлююць
купляюць як той квас
падноскі падбіваюць
стаячаму не раз

і як тут не смяяцца
і праўды не сказаць
варон на свеце многа
ды некаму страляць

вось мчыцца пан на парцы
упражка зіхаціць
і конікі абмыты
і панскі лоб блішчыць

на цэлы свет з пагардай
дзікім глядзіць казлом
а быў жа ён нядаўна
авечак гандляром

і як тут не смяяцца
і праўды не сказаць
варон на свеце многа
ды некаму страляць

вось хцівец грошы многа
з працэнтаў назбіраў
і фабрыку паставіў 
людзям заробак даў

працуе душ галодных
там соценькі са дзве
а ненасытны хцівец
крывавы пот гняце

і як тут не смяяцца
і праўды не сказаць
варон на свеце многа
ды некаму страляць

вось доктар пан вяльможны
лякар мужчын кабет
вядзе убогіх хворых
ў асобны кабінет

пукнуў паслухаў троху
і кажа рубля даць
а сам як быў студэнтам
шоў бедным памагаць

і як тут не смяяцца
і праўды не сказаць
варон на свеце многа
ды некаму страляць

вось ксёндз служэбнік божы
ўвесь навучае люд
каб у касцёл хадзілі
каб не грашылі тут

каб к жонкам на вячоркі
не бегалі чужым
бяднейшым памагалі
а сам ну бог і з ім

і як тут не смяяцца
і праўды не сказаць
варон на свеце многа
ды некаму страляць

вось аканом пузаты
на чым ёсць свет раве
хоць клёку за капейку
не мае ў галаве

і лае так сусветна
вясковых ён людзей
а пасвіў жа нядаўна
у вёсцы той свіней

і як тут не смяяцца
і праўды не сказаць
варон на свеце многа
ды некаму страляць

вось шляхціц марны шэршань
той выскачак адзін
душу заціркай муча
ужо ён гаспадзін

бяднейшаму ўжо брату
рукі не падае
хоць сам такія ж лапці
на ногі надзяе

і як тут не смяяцца
і праўды не сказаць
варон на свеце многа
ды некаму страляць

вось мужычок быў хітры
абралі старшыной
як чорт перамяніўся
і свой яму не свой

з ураднікам у шайцы
і з пісарам у лад
ён мужыкоў як ліпак
абдзёрці ва ўсім рад

і як тут не смяяцца
і праўды не сказаць
варон на свеце многа
ды некаму страляць

цяпер свае прыпеўкі
я кіну да пары
бо шмат каму напэўна
яны не па нутры

бо як там кажуць шапка
на злодзеі гарыць
ці  парасё хто ўкрадзе
таму ў вушах пішчыць

і як тут не смяяцца
і праўды не сказаць
варон на свеце многа
ды некаму страляць

