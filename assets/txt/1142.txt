на пацеху на здзіўленне
тут дубы стаялі
i глыбока іх карэнні
цвёрды грунт аралі

комлі велічы грамады
з бурамі спрачалісь
і вакол старой пасады
горда красавалісь

i гулі іх верхавіны
гутаркаю сталай
пра даўнейшыя часіны
долі заняпалай

пра мінулыя прыгоды
гіблых часаў слаўных
тут стаялі з году ў годы
сведкі дзеяў даўных

гожым летам ці вясною
раніцой на ўсходзе
штось шапталі між сабою
у добрым ладзе згодзе

можа казкі жыцця долі
ціха ўтваралі
або песні вольнай волі
там ў лістох складалі

а мо сонейка віталі
дзень хвалілі новы 
не не ўніклі не ўчыталі
іх таемнай мовы
наляцелі ж буры злыя
толькі ўжо не з неба
дзеі засевы ліхія
ўзгадавала глеба

глеба цёмная сляпая
глеба злосці гневу 
абудзілась цьма людская
плод ліхога севу

эх дубы дубы вякамі
вы збіралі сілы
не звалодаў віхар з вамі
вас здалелі пілы

ашальмованы вам чолы
ссечаны кароны
i пасеўшы на верх голы
там крычаць вароны

