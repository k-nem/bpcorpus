годзе жытцо маё годзе наспелае
з хмарамі з бурамі знацца дружыць
годзе шумеці думкі нясмелыя
годзе загоны сабой харашыць

жнеяў прыйшла во дружына вялікая
з песняй за дзела ўзялася сваё
серп як маланка ўскок бегае сыкае
глуха снапамі кладзецца жытцо

сталі ў калючым аржонні з павагаю
мэтлікі шнурам адзін за адным
сэрца забілась надзеі адвагаю
ёсць на што глянуць пацешыцца чым

эх заплаці ж дабрыцо ты аратаму
за яго ў полі ўвесь труд над табой
дай ты багацце яму небагатаму
з клеці не зводзься ягонай пустой

хай яго збудуцца думкі адналеча
гэтулькі вынесе выцерпе ён
з году у год аручы засяваючы
потам крывёю абліты загон

