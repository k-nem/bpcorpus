стаміліся белыя коні і цёмнымі сталі ад поту
стаміліся бомы звінець пад дугою 
матляліся ўжо неахвотна
ахрыпла іх песня  яна наглыталася пылу
і ўжо задыхалася ўся
калі варта рыплівую брычку спыніла
дзе кожнае кола візгліва жаданага дзёгцю прасіла
 гэй што ты вязеш праз граніцу 
чужая злавалася мова
пыталася варта сурова
шукала упарта ахова
шукала яна кантрабанду
у брычцы як позняя восень парожняй
не верыла
што праз граніцу парожнімі ездзіць можна
 дык што ты вязеш
 вы ж бачыце самі  нічога
 а можа схаваў што
 навошта пабойцеся бога 
вы бачыце ўсё што са мною
 ясна адно галадранцы
ездзяць тут розныя швэнды
ахова ўжо стала злавацца
а можа ты кнігі вязеш бо з прагі тут нейкі скарына
кнігі злаўчыўся вазіць на радзіму
якую чамусьці пакінуў
 кнігі
ад іх толькі зло
бэсцяць кнігі наш люд паспаліты
 і ты супраць кніг падарожны
які малайчына глядзі ты
а ведаеш думаю я што прыйдзе часіна такая
нам скажуць скарыну таго затрымаць
і мы будзь ты пэвен яго затрымаем
і кнігі тады мы яго
папалім усюды ў краіне
 чакайце а кнігі ж святыя пра бога
дык як жа паліць іх
 павінен
сказаць я табе чалавеча
што ты  кацянятка сляпое
можна паліць і святое калі нам загад ёсць на тое
ты знаеш і бога самога
мы можам паслаць на спаленне
калі непрыдатным ён стане
для нашага раптам малення
я веру скарыну таксама
касцёр наш падсобіць на неба 
асудзяць яго на спаленне нашчадкі
 так яму неслуху й трэба
 ну едзь падарожны
чакай а хто там сядзіць у фурманцы
 гэта ж фурман мой
 бач з форсам катаюцца нават такія
як ты галадранцы
ну едзь  не мазоль нам вачэй

весялей зацілімкалі бомы
яны адпачылі крыху 
дзе падзелася пыльная стома
спяшаўся дадому скарына а гэта быў ён  вы пазналі
коней сцябалі абое 
і пан і фурман коней гналі
глядзеў на фурмана з усмешкай скарына 
усёткі правёз кантрабанду ён з богам
бо гэты фурман  быў найлепшы друкар
украдзены ў караля самога

ехаў скарына францыск друкаваць свае кнігі дома
цілімкалі
весела
бомы

