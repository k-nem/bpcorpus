над зямлёю
                    шугае верасень 
восені ветразь
і плывуць у блакіце чыстым
ключы галасістыя
цеплыня адплывае
                    крылом узмахнуўшы аслаблым 
летам бабіным
не трымайце ж мяне сягоння
сцены хат
                    у лагодным палоне
над зямлёю шугае верасень 
восені ветразь
не шукайце сябры і родныя
не гукайце на сцежках пройдзеных
не сустрэнемся  слёз не ліце
ён жа быў летуценнік  скажыце 
ён таксама паплыў
                                 пад вераснем
ён 
        пад ветразем

