вось і май падышоў неўпрыкметкі
зноў рассыпаны ля берагоў
адуванчыкі  рыжыя кветкі
залатыя вяснушкі лугоў

і табе трохі іх перапала
каб прыкметней была за сясцёр
мы сягоння над рэчкай запалім
свой апошні вясновы касцёр

будзе сонца павольна заходзіць
рэчка хвалямі не калыхне
і шумлівае наша стагоддзе
з намі ў лодцы крыху адпачне

на губах на рыбацкім вядзерцы
водбліск полымя будзе ляжаць
будзе юшка гарачая з перцам
злабадзённасць і вечнасць сцвярджаць

у нязвычных умовах са свістам
будзе чайнік злавацца кіпець
будзе наш пашлаваты транзістар
песні мілыя зыкінай пець

будуць зоркі гарэць не ўрачыста
а пасвойску адным толькі нам
усе творы абстракцыяністаў
за такую канкрэтнасць аддам

павучай мяне крытык і злуйся
намячай рэалізму шляхі
я з любімай сягоння на лузе
і да крытыкі мудрай глухі

