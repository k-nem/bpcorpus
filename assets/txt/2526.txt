я ў мястэчку ціхім рос
далёка ад бога
хаты хаты хаткі скрозь
а дамоў нямнога

дом рк і рвк 
ён свяціўся ўвечары
дом папа дом разніка
дом старога фельчара

жыў я ў хаце як і ўсе
мне было ў ёй добра
дзякуй бацькавай страсе
і акенцам дробным

падраслі і збеглі мы
у свет велізарны
і пайшлі пайшлі дамы 
інтэрнат казарма

адгула вайна
ляжаў
горад мой разбураны
толькі мне пакойчык даў
порахам абкураны

весела я запасаў
і ваду і дровы
і распальваў грубку сам
у мароз суровы

пачынае дзень цямнець 
сам гатую есці
не было прыемней мне 
каля грубкі сесці

з добрым другам франтавым
і пачаць гаворку
і аб гэтым і аб тым
ну і выпіць горкай

так і не прыкмеціў як
маладосць прабегла
спіна горбіцца мая
сівізна налегла

ад пісання  мазалі
стаў крыху вядомым
і кватэру мне далі
ў новым добрым доме

дом ступеньчаты такі
быццам дыяграма
дом рабілі мастакі
на паўнеба рама

ёсць утульнасць і спакой
сонца  кожны ранак
толькі сніцца мне пакой
у дамку драўляным

сесці б вечарам ізноў
ля гарачай грубкі
закруціць бы зноў любоў
з маладзенькай любкай

з другам добрым франтавым
выпіць павячэраць
і пабыць у доме тым
маладым яшчэ раз

