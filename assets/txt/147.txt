па беларускім бітым шляху
б’ючы ў кайданавы званы
брыдзе чужынец а з ім побач
хто
 беларускія сыны

у беларускім вольным краі
з ярэмнай збрыўшы стараны
царыць чужынец а ў паслугах
хто
 беларускія сыны

над беларускай беднай хатай
як полка вырвана з труны
вісіць чужы сцяг а трымае
хто
 беларускія сыны

у беларусі спеў чужацкі
як над касцямі груганы
крумцяць чужынцы а іх складам
хто
 беларускія сыны

на беларускім буйным полі
з вясны да новае вясны
растуць крыжы а пад крыжамі
хто
 беларускія сыны

