я радасці большай не ведаў бы ў свеце
каб толькі была ты здарова
ачуньвай жа зорка ачуньвай мой квеце
пачуй маё шчырае слова

вясна пазірае з высокага неба
у сонцавых косах іскрыцца
зпад снегу выходзіць знямелая глеба
расплюшчвае вочы крыніца

i хата ўжо блізка і лес наш духмяны
пах смолак зычліва струменіць
няхай жа загояцца болі і раны
i сыдуць панурыя цені

вясна расчыняе наўсцяж аканіцы
i сцеле на дол аксаміты
зачэрпвай жа сілы з гаючай крыніцы
з зямлі нашай горам спавітай

распусціцца лісце на белай бярозе
i ляжа прад намі шлях новы
дык рана яшчэ прыставаць у дарозе
не ўсе нашы сказаны словы

я радасці большай не ведаў бы ў свеце
каб толькі была ты здарова
ачуньвай жа зорка ачуньвай мой квеце
пачуй маё шчырае слова

