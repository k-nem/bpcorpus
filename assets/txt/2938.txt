браты сплятайце рукі
нас нарадзілі ў свет
не для выбухаў не для мукі
не для слёз дзяўчат і кабет
не на тое каб мёртвым упасці
не на тое каб згнісці ў зямлі
а на тое каб песню і шчасце
мы нагбом на зямлі пілі
каб кахалі каб вершы пісалі
каб ірвалі верас і дрок
каб цудоўныя вежы складалі
што да сонца імкнуцца праз змрок
вежы светлыя вежы любові
кожны камень няхай пакладзе
не павінны змяшацца мовы
як калісьці у добрых людзей
хто сказаў што патрэбныя слёзы
хто сказаў што розны наш лёс
і таму што насы ў нас розныя
ты павінен разбіць мне нос
хай ён нюхае лепей кветкі
ці каханай сваёй валасы
месца хопіць для ўсіх на палетках
і на ўсіх хопіць весняй красы
гімн яднання магутныя гукі
ап’яняюць нас як віно
браты
сплятайце рукі
шчасце для ўсіх адно

