адна ў заснежаным да зніку краю
забытая няма ў мяне нікога
ёсць ты кастусь і я цябе кахаю 
у сэрцы  несмяротнага як бога

няпраўду кажуць што цябе павесілі
а дзе ж тады грудочак надмагільны
не сцерагуць засценкі месты весі
твой мужны дзень пятлі спаткаю ў вільні

збярэцца гурт адчайны гаманкі
як быццам бы з табой 
         інтэлігенты 
пакуль не сваякі не інсургенты
збіральнікі надзеі дзецюкі

у дзецюкоў сыноў сваіх паверу
у тых якія вырастуць яшчэ
шчэ не вайстрылі прадзедаў сякеры
ды працінаюць гастрыём вачэй

абуджаных і са шляхоў не збітых
злучыць высокай доляй паспрабуй
         кастусь
прачніся зноў паўстань з нябыту
вядзі нас на ахвярную сяўбу

мужыцкай праўдаю загавары
да беларусі ўсёй з высокіх моўніц
у жаннаў д'арк змяні сучасных модніц
свабоды крылы простаюць вятры

мы не адродкаў племя мы  народ
узнімемся ў нябёсы гордым клінам
ускалыхнёмся сэрцам сакаліным
даволі наблукаліся ўразброд

з нядолі ўзнімем замчышчы палі
скіруем думкі да бунтарскай працы
у вільні на пятлі паўстанцкай пляцы
клянёмся вырвацца з тваёй пятлі

