што заснуў там шынкар гэй сякі ты такі
на стол чаркі п’юць знай нездарма бедакі
не нам долю сваю ўспамінацьпраклінаць
налівай выпівай каб не чуць і не знаць

ты музыка настрой нам скрыпулю сваю
я пад звон гулкіх струн аджыву запяю
толькі рэж  не жалей агнісцей весялей
так ад самай душы ад збалелых грудзей

сірата я сягоння  дзе гляну  вазьму
калісь бацьку я меў пакой вечны яму
цягавіт быў не раз недаспаў недаеў
жаль старога  не ў час ён душой загавеў

дзе за вёскай пуціны ідуць накрыж дзве
там гурбок ты убачыш у цёмнай траве
там бярозка пасаджана мною шуміць
салавейка вясной там спяваці ляціць

свой напеў галасіла прадвесне людзям
крутавата на вёсцы прыходзілась нам
тым няхват хлеба корму падаткі другім
і той сон і спакой аднімалі зусім

і стары мой у гэтым ані не адстаў
ледзь хадзіў уздыхаў штось пад нос барматаў
што рабіць есць красулька  жывёлка адна
трэба ў горад на торг няма рады бяда

слязінугарчыню абмахнуў рукавом
за вяроўку за цёлку ды марш пехатом
толькі робіцца цёмна ў вачах бедаку
і чаму ж так ўсё не ручыць мужыку

вось і горад красульку таргуюць прадаў
барыш лоўкі папіў грошы добра схаваў
машыруе дамоў падпявае з нуды
хоць на час адкупіцца ёсць чым ад бяды

многа звера у пушчы ў цёмнай снуе
болей злыдняў між намі ё людзі мае
многа сцежакдарожак ля нас лягло тут
толькі з іх мужыку  адны мукі і блуд

ужо ладна за горад стары адышоў
тут за пазуху зірк што схаваў  не знайшоў
ні кароўкі ні грошы няма ўжо няма
не бяда дзяга ёсць ёсць пацеха адна

мы з дарогі чакаем  і маці і я
дзень другі не відаць ажно трэцяга дня
слых пайшоў па сяле што ў лясочку пятлёй
хтось закончыў жыццё  гэта быў гэта мой

гэй што спіш там шынкар гэй сякі ты такі
болей водкі п’юць знай нездарма бедакі
не нам долю сваю ўспамінацьпраклінаць
налівай выпівай каб не чуць і не знаць

