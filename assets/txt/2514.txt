мы ходзім пад прыцэлам
амерыканскіх ракет
амерыканцы ходзяць
пад прыцэлам нашых ракет 
і гэта называецца 
пасляваенны свет

у пентагоне
сядзіць вар’ят на вар’яце
і гэта называецца 
мір у палепшаным варыянце

буду радавацца турбінам
футбольнаму голу
і тарфяному брыкету
буду славіць касмічныя палёты
фестывалі і форумы
дружбу паміж людзьмі
але пакуль чалавецтва
ходзіць пад нацэленымі ракетамі
першае слова
якому трэба вучыць
дзяцей і прэзідэнтаў
мір

