сядзь тут пад крыжам сядзь аддыхні
змучаны браце дарогай
ты без аддухі многія дні
шоў сіратою паміж людзьмі
ждучы спачынку з трывогай

і не знайшоў ты друга нідзе
што запрасіў бы ў хаціну
дзе б ты забыўся аб горкай бядзе
што за табою з горам ідзе
дзе б аддыхнуў ты часіну

дзе б табе далі цёплы куток
каб не калеў на марозе
каб не млеў хлеба далі б кусок
веры і сілы дзе б ты дружок
к дальшай набраў бы дарозе

і не знайшоў ты хаткі такой
дальш ісці мала ўжо сілы
сядзь тут пад крыжам браце ты мой
тут як спачнеш ты з бурлівай душой
дойдзеш лягчэй да магілы

