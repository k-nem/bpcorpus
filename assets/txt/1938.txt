не праспі званару
толькі з неба гляне
да зямлі маркотнай ясная зарніца
прагані хутчэй ты соннае драманне
і усходзь паспешна ўгору на званіцу

размахні рукою і званова сэрца
скалыхні сярдзіта
хай грымяць удары
і хто спіць хто дрэме ўстанескалыхнецца
і спяшыць на зовы
не праспі званару

ўсякі хто пачуе далей спаць не будзе 
на твой бом прызыўны не міне з’явіцца
толькі захавай ты у звановым гудзе
моц сталёвай мовы каб маглі разбіцца

аб яе да звання рабскія устоі
каб ён гулкім бомам ўскалыхнуў абшары
няхай рынуць ў бойку цеснай грамадою
тыя над кім віслі цяжкай долі кары
не праспі званару

