у нас маладых людзей дужа вучоных
цяпер надта шмат развялося
праўд нейкіх шукаюць на свеце няснёных
над бедным з іх кожны галосе

да працы да роўнай да волі шырокай
ахвочы крычаці ўзываці
іх шумныя песні нясуцца далёка
што ўсе людзі  родныя брацці

як дзіўна як складна бразджыць усё гэта
шмат праўды а шмат тут і жартаў
пакуль песня іхніх хаценняў не спета
прыгледзецца к ім самім варта

адзін з вас паночкі хітрыя галоўкі
на доктара выйдзе і будзе
з няшчасных схварэлых цягнуць паўрублёўкі
лячыцца ў яго будуць людзі

другі будзе з вас брахунцомадвакатам
як трэба судзіцца парадзіць
а больш каб карысці мець брата ён з братам
за нібыта праўду павадзіць

а трэці што больш усіх рваўся к свабодзе
напэўна ён будзе йнжынерам
як ставіць астрогі планы павыводзе
збагаціцца гэткім манерам

чацвёрты з між вас вальнадумцы у судзе
рассядзецца членам вяльможным
галодных нявольных судзіці ён будзе
караці сібірам марозным

во пяты банкірам а той зноў суддзёю
а той там аптэку заложа
і кожны сыт будзе багацце чужою
то крыўдай то працай размножа

так будзе з вас кожны слядамі йсці дзедаў
не знаючы гора ніколькі
і ўсе вы і ўсе вы палкі дармаедаў
сабой павялічыце  й толькі

і скажаце гэта вы некалі самі
як вам спухнуць каркі ад сала
што песенька песняй чужымі ж трудамі
жыць лёгка дый чэсць і пахвала

