з чаго пачынаецца сонечны дзень
вядома што з новае казкі
зірніце ледзь дакрануўся прамень
лясной серабрыстае краскі 

зазіхацелі кроплі агню
апошнія пацеркі ночы
і праз настылую цішыню
выбіўся кволы званочак

ашчадна жамчужную іскарку дня
ландыш нясе у далонях
спіць яшчэ ўся палявая радня
накрыўшыся коўдрай зялёнай

першы прачнуўся дзядоўнік стары
але не ўстаюць без прынукі
дзеці што любяць паспаць на зары
і асабліва  унукі

цяжка вядома што ні кажы
бачыць старому без жалю
як тоненькі дрыжнік спрасонку дрыжыць
як туліцца піжма ў піжаму

даўно ўжо з далёкай дарогі прыйшлі
зачараваныя братісястрыца
і ў захапленні глядзяць на палі
на хвалі густое пшаніцы

маціімачыха над ракой
з дачкой абнялася няроднай
не знае якой прытуліцца шчакой 
цёплай ці халоднай

прачнуўся касматы нячэсаны сон
вылез з начное кашулі
сее зязюля на купіне лён
гусі саджаюць цыбулю

у кожнага клопат пра свой агарод
кожны свае даглядае расліны
казёл з казою  казлабарод
свіння  свінакроп журавель  журавіны

век не было гультаёў у бары
ахвотнікаў на дармоўку
на расцяробах самі зубры
сеюць сваю зуброўку

дружна ўзяліся расці львіны зеў
конскае шчаўе каціная мята
а кураслеп адцвісці паспеў 
будзе ўраджай багаты

будуць ад працы і плён і спор
калі гаспадар харошы
не налюбуюцца мышы з нор
на сіні мышыны гарошак

добра ўрадзіла з самай вясны
сёлета ў зайца капуста
рад як ніхто агароднік лясны 
грады буяюць густа

а качаны так і гоніць у рост
толькі сабраць бы удала
глянуў а за кустом  лісахвост
спалохаўся заяц  і драла

умее хавацца ў пушчы мядзведзь
пытай  не падкажуць і птушкі
не давядзецца самога сустрэць
зірні на мядзведжыя вушкі

у лапцях хадзілі калісьці ваўкі
зараз  у чаравіках
але застаўся ўспамін на вякі 
барвовае воўчае лыка

ёсць воўчыя ягады і грыбы
іх людзі прыдумалі лоўка
абы каб самім іх не есці абы
як кажуць на воўка памоўка

аднак жа ад ядавітых траў
трэба умець бараніцца
а ты каб убачыў ты б іх пазнаў
вароняе вока куколь чамярыцу

а ты на двары каля дому гатоў
адрозніць ад красак увесну
блёкат цыкуту балігалоў
люцік паслён і пярэсну

а ці пазнаеш на пустках ля ям
без імянных таблічак
як буйна бушуе пан дурнап'ян
а побач  паніч дурнічнік

кветкі людскія імёны бяруць
ёсць васількі маргарыткі
наша здароўе яны берагуць
нашы шануюць здабыткі

бывае і паджартуюць парой
над слабасцю чалавечай
зёлка па імені зверабой
нікога не б'е не калечыць

прастудзішся  заварыць папрасі
маліны дзіванны руты
усім прыбаўляе сіл дзівасіл
а валяр'ян у нас доктар славуты

вірыць над сланечнікам радасны рой
смокчуць салодкае сонейка пчолы
і чмель з неразлучнай чырвонай трубой
вандруе ў паход свой вясёлы

адзін авадзень ашалела гудзе
і вывіжоўвае вокам 
якую хутчэй яму высачыць дзе
ахвяру непадалёку

іван ды мар'я аднойчы ўвесь дзень
марна шукалі сыночка
бачылі як ухапіў авадзень
хацеў ухапіць ён і дочку

анюта на тую хвіліну якраз
зёлкі на поплаве рвала
ад крыўды зрабілася кветкаю ўраз
што брата не ўратавала

і хоць яна голасу не падае
ні ў лузе і ні ў лясочку
але хто ні гляне  убачыць яе
пазнае анюціны вочкі

у казках ігрушы растуць на вярбе
грамаце вучыць варона сароку
гавораць знайшоўся адзін верабей
што возера выпіў у спёку

ад спёкі ў гаі дзядысалаўі
ратуюцца іванчаем
норма ў іх  самавар на дваіх
асушаць другі закіпае

тым часам зямлю ўжо ахутвае змрок
клубіцца туман на балотах
пара маладым салаўям на урок 
новыя песні развучваць па нотах

весела дзённая казка ідзе
бае што бачыць і чуе
і за сабою сябровак вядзе 
вячэрнюю і начную

гэтак за днём і мінаецца дзень
ночкай змяняецца ночка
строга трымаецца ранні прамень
малога свайго званочка

толькі кранецца раніцай ён
лясной чарадзейнай краскі 
звоніць сярэбраны тэлефон
слухайце слухайце казкі

