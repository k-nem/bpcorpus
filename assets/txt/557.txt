паліліся мае слёзы
на жывыя вербалозы
на сухія ачароты
на глухоты на сляпоты

паліліся мае слёзы
на спякоты на марозы
на глухія непагоды
маладыя мае годы

паліліся мае слёзы
на заломы на дзярмёзы
на надломленыя грудзі
на ўсё што было ёсць будзе

паліліся мае слёзы
на напасці на пагрозы
з цяжкай думкай  пакарыся
паліліся паліліся

паліліся мае слёзы
на гасцінцы перавозы
на крывавыя паляны
на забытыя курганы

