з кепскай гаспадыняй
кепска жыць вядома
ані з ёю ў людзі
ані з ёю дома

не жыццё а мука
хоць скачы ты жабай
калі ды не ўдасца
табе твая баба

чалавек спакойны
я па сваім складу
але ж не стрываеш
як няма дзе ладу

нават пабажуся
што ў ніякім чыне
не крану і пальцам
добрай гаспадыні

але ўжо аб кепскай
аніяк не змоўчу
хоць мо і дастану 
ў вочы ці за вочы

вось яна у хаце
гаспадыня наша
выглядам хадзьбою
нават пеўня страша

як зірнуць здаецца
не брыдкая з твару
і той стан як трэба
і ў грудзях шмат жару

але як там далей
так і гэтак глянеш
нікне ўся павабнасць
любіць перастанеш

вось пачнем мы знізу
па сваёй прастоце
ногі за калена
у гразі ў балоце

а калі абута
каб не секлі блохі
з лытак без падвязак
з’ехалі панчохі

перад у спадніцы
ўвесь зафлюндран з долу
цыцалямі ззаду
цягнуцца брынзолы

чуць ліпіць на целе
з вузлоў паясніца
ажно кожнай хвілі
валіцца спадніца

а кафтан надзене 
плямы ад заціркі
дзіркі ў кожным локці
і на грудзях дзіркі

гэтак і кашулю
бачыш ты адкрыта
і яна ўся ў дзірках
ды дзён сто не мыта

валасы страхою
ў валасах як маку
век знаць не часаны
косаў ані знаку

глянь цяпер у хату
гэтай гаспадыні
хто жыве  не ўцяміш 
ці людзі ці свінні

па кутках і столі
павуціння густа
гразі на падлозе 
ў паўаршына луста

збіта як стог сена
ў качарэжнік смецце
вон не выкідана
мабыць з тагалецця

пад нагамі венік
чапяла ў запеччы
за парогам вілкі
а ўсё недарэчы

кіснуць не памыты
ў лыжачніку лыжкі
дзе папала  ў нелад
саганы і міскі

на стале абрус той
як у бот ануча
не пасцель на ложку
а так  рызаў куча

а пад ложкам важна
хлеў цялё зрабіла
парасяты тут жа
проста глянуць міла

пад сталом скавыча
як бы чаго плакаў
з апараным бокам
галодны сабака

з перабітым задам
кот начынне ліжа
побач з ім і певень
хлеб у дзюбу ніжа

дзеці пустапасам
лазяць сабе самі
па вушы ў балоце
з голымі пупамі

пад паўдня устала
гэта гаспадыня
працірае вочы
а сон і не гіне

засланку адклала
пашчапала смолку
дроваў за чалеснік
кінула без толку

неяк падпаліла
ў печы гэтак дровы
аж паплыў на хату
пах смалы яловай

гаршкі паўстаўляла
і так варыць варыць
каб хаця ўдалося
ціха сонна марыць

але як заўсёды
не судзіла доля
як чэмер  капуста
зацірка  без солі

прыцягнула дзежку
з рошчынай на лаву
ўкісла ці не ўкісла 
не яе тут справа

рук не закасаўшы
нават не памыўшы
месіць цеста месіць
а пот лье як з мышы

потым гэта цеста
з вялікай бядою
пасадзіла ў печку 
сядзі на здароўе

у каго закалец
усяго на палец
па яе ж законе 
на ўсе дзве далоні

а пайшла карову
падаіць да хлева
вымя не памыла
доіць правалева

цягне цыцку цягне
малако цурыцца 
болей за даёнку
або на спадніцу

потым сабе села
з прасніцай на зэдлі
што пацягне нітку 
рвецца ад кудзелі

так і гэтак тыцне
ды кляне уголас
нітка ж то як палец
то цяней за волас

спрала насукала
пачынак за тыдзень
дый той змарнаваўся
зблытаў мабыць злыдзень

але ж нейк за зімку
са сцяну напрала 
кужаль ды на зрэб’е
перамеркавала

удалося з часам
і паставіць кросны
з пядзю за дзень вытча
а болей дык млосна

выткаўшы бяліла
але так  на сціркі
пашто бяліць надта
і так будуць дзіркі

ну а пойдзе ў грады
поліць як з пахмелля
вырве бурак моркву
а пакіне зелле

у жніво таксама
ўсё йдзе не па мыслі
як бы падстаўляе
хто нагу сумысле

чуць сярпом ківае
праклінае гоні
вышай за калена
вырасла іржонне

а сноп калі звяжа 
як пабэрсаў нехта
ніяк не згадаеш
дзе камель дзе верх той

гэтак яна ў працы
гэтак яна ў хаце
з языком затое
не раўня нам браце

ой на гэту справу
не гультай не зломак
і прыйсці да слова
век не дасць нікому

а як створыць плёткі
ўсіх пасварыць зводна
з роднай жонкай  мужа
брата  з сястрой роднай

гэткіх гаспадыняў
няма ў беларусі
дык даруйце цёткі
што крыху пахлусіў

