не пужайся што здрадныя хмары
неба ўслалі з канца да канца
што свае цемната ўнесла чары
закружыўся груган над папарам
яшчэ прыйдзе вясна

не пужайся што лісць пажаўцелы
лес скідае з канца да канца
дый не чуць птушак пеўчых дзень цэлы
прашмыгне толькі заяц нясмелы
яшчэ прыйдзе вясна

не пужайся што бедная ніва
апусцела з канца да канца
што мужыцкай рукой нешчаслівай
неужоннае скончана жніва
яшчэ прыйдзе вясна

не пужайся што вольныя сілы
ў путах дрэмлюць з канца да канца
што наcільcтва ўсю праўду здушыла
што смерць густа капае магілы
яшчэ прыйдзе вясна
яшчэ прыйдзе

