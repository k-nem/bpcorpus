залягла як пасцель
лебядзіная бель
на загон на курган
і кажан і груган
занямеў не на смех
гэта снег толькі снег

за старухайзямлёй
ты пасцель дружа мой
узваліў на душу
як бы крыж на мяжу
і ўжо рад не на смех
гэта снег толькі снег

думкі сэрца паглёд
абліў лёд скаваў лёд
так спавіў спавіў сам
каб лягчэй было там
дзе жыццё не на смех
гэта снег толькі снег

ты і жыў і любіў
ты не ўмёр  і забыў
каб нічога не дбаць
смела ўдаль паглядаць
быць самым не на смех
гэта снег толькі снег

хтось  сваяк не сваяк 
як жыў скончыўся так
прагудзеў поп і звон
ідзі з памяці вон
бой за хлеб не на смех
гэта снег толькі снег

мо і лёгкія дні
не зачэпяць ані
ні бяда ні нуда
ні агонь ні вада
само шчасце сам смех
гэта снег толькі снег

