ўсюды лета лета
гулі строіць сонца
шалясціць зялёны
колас на саломцы

выйдзі закрасуйся
як зара да ўсходу
пакажыся свету
свету ды народу

і з праменняў яркіх
яркіх зіхацістых
ты сатчы апратку
як бы з кос агністых

з васілёчкаў сініх
з муравы зялёнай
ты спляці вяночак
ты спляці карону

ў серабрысты росы
бы ў брыльянты тыя
ты ўцвяці убор свой
шаты залатыя

заясней зардзіся
у славе неразвеўна
нібы дзіва тое 
ў казцы каралеўна

пакажыся свету
свету ды народу
родная старонка
як зара да ўсходу

