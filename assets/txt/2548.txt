не завоблачны не каўказскі
а загнаны пад балаты
часам казкай
і зрэдку ласкай
цешыў нас гэты скарб залаты

крышталічны хрыбет палескі 
перавернутая дуга
ціха ціха цвітуць пралескі
над дрыгвою плыве туга

не шчымлівы голас жалейкі
я пачуў не ласіны роў 
адгукнулася ў нетрах жалеза
чалавечая гордая кроў

справу мы пачалі не жартоўную
бо народ загадаў пара
ад карэліч і да жытоміра
у капальнях агні гараць

там усё таямніча прывабна
прабіваюцца праз туман
і граніт і мармур і вапна
і касмічны металтытан

тытанічную бітву айчына
тут вяла на зямлі дарагой
не заціхне званочак птушыны
пад зялёнай палескай дугой

