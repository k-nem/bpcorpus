* *
калі лятуць чароды птушак з поўдня
аднойчы настае бусліны час
прастор дзіцячым крыкам перапоўнен
 буслы буслы
вясна прыйшла да нас

* *
хлусня што пад капустаю знаходзяць
малых
і ты забудзь пра гэты слых
нам
каб жыла сям’я ў добрай згодзе
дзяцей прыносяць белыя буслы

* *
дзіця і бусляня
і сонечны сланечнік
як добра ім на хвілю падружыць
і кожны з іх
і вечна і сардэчна

* *
ёсць добрае буслінае каханне
буслянка  гэта школа выхавання
як жыць дружыць
і ў вырай адлятаць
і нам з буслоў не сорам прыклад браць

* *
няма радзімы без бацькоўскай хаты
бусліны клёкат  гэта родны дом
ты будзеш жыць шчасліва і багата
калі над хатай  буслава гняздо

* *
а летнім днём блакіт нябёс бясконцы
і воблакі  мелодыя без слоў
і над зямлёю роднай наша сонца
і крылле прамяністае буслоў

* *
буслы да нас вясною зноўку вернуцца
як на зямлі прадзюбнецца трава
без чалавечай і буслінай вернасці
няма ні дабрыні ні хараства

