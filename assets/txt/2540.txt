а на палессі ўсё нядробна
цяжкая спадчына вякоў
цяжкія рукі хлебаробаў
цяжкія сны палешукоў

якую трэба мець адданасць
і сэрца сынава каб так
любіць палескі край туманны
і маці бедны андарак

якую мужнасць мець патрэбна
каб хуткасці наперакор
уваскрасіць і воблік зрэбны
сяла
і водбліск даўніх зор
нас б’е па сэрцах паскарэнне
сціскаюцца прастора час
а матчынай зямлі карэнні
ніколі не адпусцяць нас

хвалюючае падабенства
старонкі мележа крані 
і з небыцця з майго маленства
мае узнікнуць курані

і час імкліва незваротны
мастак ізноў вяртае нам
і ажывае ўладна роднасць
хоць я з мясцін інакшых сам

пад навальнічны подых рэзкі
я пад буслянкаю стаю
і ў ціхай вёсачцы палескай
сябе малога пазнаю

і навальніцаю абмыты
па сцежцы як па паяску
іду па лузе аксамітным
ля выспаў белага пяску

развеяўся настрой наганы
каліны зноў цвітуць мае
і свеціць мне усмешка ганны
любоў яе і боль яе

зямля бацькоўская святая
так гэта мы увесь народ
мне ў сэрца бусел залятае
з трывожных прыпяцкіх балот

