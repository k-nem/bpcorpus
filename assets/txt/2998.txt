спявайце юныя паэты
спяліце ў бурах пачуцця
неўтаймаваны боль планеты
непераможны крык жыцця

магчыма вам якраз і здзейсніць
дзядоў вялікіх запавет
узняцца так на крыллях песні
каб чуў і бачыў цэлы свет

назло прарокам самазваным
што глуха каркаць пачалі
спявайце спевам нечуваным
на мове любай вам зямлі

спявайце помнячы нязменна
пакуль паэты будуць пець 
не быць радзіме безыменнай
зямлі бацькоў  не анямець

