заціхаюць гоні і даліны
павучкі наткалі павуціны
ды развесілі на сонцы
свае белыя красёнцы

ходзіць вецер полем з сумным спевам
дзе жытцо рунее новым севам
адышло ад нас ты лета
жаўталісцем лес адзеты

кончыліся дзеці вашы гульні
каля светлай рэчкі каля пуні
i на жоўценькім пясочку
i ў зялёненькім лясочку

пахавайце вуды стрэлы лукі
прыступіце дзеці да навукі
каб было ўсё акуратна
каб вучыцца на выдатна

дык павучымся ж мы зіму шчыра
вясна вернецца а з ёю  вырай
зноў мы слаўна пагуляем
свежых ягад назбіраем

