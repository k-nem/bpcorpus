гляджу я на азербайджанку
палошча яна бялізну
сонца далёкага ранку
мяне нечакана пранізвае

бачыў аднойчы гвінейку
таўкла яна сорга ў ступе
на успаміны нейкія
сэрца азвалася стукам

спрадвечныя звычныя рухі
да болю знаёмыя жэсты
здаецца вось гэтыя рукі
кармілі мяне ў маленстве

а вочы жаночыя свецяць
усюды так мудра і добра
усе сялянкі на свеце
на маці маю падобны

