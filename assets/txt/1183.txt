быць можа я крыху дзівак
але люблю я загібельку
там кожны хвойнік мне сваяк
там ясным днём надрэчны гак
мне суліць мяккую пасцельку

хадзіў я там вітаў усход
і першыя праменні сонца
штодзень выводзяць у паход
а з ім і хмарак карагод
замлеўшы смехам на сасонцы

запыніш крок спакой і ціш 
былінка нават не схіснецца
а ты разважліва стаіш
бы нейкі сон дзівосны сніш
i песня нейкая снуецца

зірнеш на дол  убогі ён
адзін пясок сухі нішчымны
ды колькі тут наткаў красён
чаборык мох зязюльчын лён
i верасок агністадымны
i колькі мілых красак тут
разлівам чырвані палае
над імі звон музычны гуд 
на пустцы сонца творыць цуд
i радасць шчодра пасылае

ідзеш у свой абход адзін
мінаеш сотні паваротак
ускрай баркоў шатры хваін
стаяць у постаці жанчын 
вітаеш іх як родных цётак

ідзеш кілометр два і тры
праходзіш пусткі пералескі
а песні сыплюцца згары
ды так што слухаюць бары
надзеўшы вычварныя фескі

а вось і возераакно
якога мала дзе пабачыш
такое дзікае яно
сярод балоцішча адно 
завуць яго чамусь грымячым

само ж балота  шыр і гмах
панурай немасцю акута
глядзіш і горне цябе страх
а хвоек там  мільён папах
дзесяткі тысяч парашутаў

на філасофскі часам лад
настроіш думкі ты ў самоце
што ні кажы наш край багат
балотам зробім шах і мат
i будуць нівы на балоце

калі агледзіш хвайнякі
i гэты кут пазнаеш бліжай
збіраючы баравікі
то вывад я раблю такі
мне загібелька лепш парыжа

