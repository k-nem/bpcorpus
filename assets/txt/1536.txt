я хадзіў па лесе дружа
па дубовым лесе
павучкі снавалі кужаль
на дубовай стрэсе
дол укрыла жоўтым лісцем
восеньская сцюжа
як прыемна па ім брысці
каб ты ведаў дружа

аглядаў я лесу сховы
як ляснік дасужы
выбіраў я кій дубовы
для цябе мой дружа

кій  апора і падмога
i хады аружжа
не судзі ж яго ты строга
хоць ён і няўклюжы

дык няхай ён праўдайверай
доўга табе служыць
многа ясных сцежак змерай
з гэтым кіем дружа

