у век бясконцага прытворства
і крывадушша і хлусні
мая зямля ты светлы востраў
які ў маленстве толькі сніш

у век крыві пакут і гора
пагроз і атамных ракет
ты ўзнагарода і апора
мой сацыялістычны свет

і сёння ў еднасці адзінай
паміж сясцёр паміж братоў
ты беларусь мая радзіма
краса і гордасць і любоў

усе жылі пад перунамі
ды найгарчэйшы лёс быў твой
і ўсе бляднеюць параўнанні
перад нязломнасцю тваёй

жывём з братамі ў дружбе добрай
у працы як у дні атак
на землі іншыя падобна
і непадобная аднак

сваім наддзвіннем і палессем
і белавежаю старой
сваёй лявоніхаюпесняй
што ходзіць над усёй зямлёй

сваёй усмешлівай гаворкай
і памяццю сіроцкіх слёз
нязгаснаю хатынню горкай
журбою ціхай трох бяроз

і брэсцкай крэпасцю і мінскам
ну а калі сказаць прасцей 
гарачай бульбай поўнай міскай
мачанкі для сваіх гасцей

зямля сардэчная зялёная
зпад партызанскага крыла
ты клімука і кавалёнка
да зорнай славы узняла
самаўлюбёна не хвалюся
што любім мы што любяць нас
але для роднай беларусі
прыйшоў высокі зорны час

