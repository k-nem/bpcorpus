адценне слоў  не глупства
ты ім не пагарджай
скарынка скіба луста
акраец каравай

акраец  шлях дарога
і зайцаў хлеб лясны
скарынка  сум трывога
і боль былой вайны

здараецца вядома
што выпіўшы ў гасцях
грызе скарынку дома
пахмурны халасцяк

а скіба  дзень вясновы
ралля плугі сяўба
наш хлеб  жыцця аснова
працяг і барацьба

а луста  слова сытнае
духмянае і шчодрае
яно ад маці  сітнае
ці наздраватачорнае

а каравай  вясельнае
святочнае яно
на ручніку нясе яно
і радасць і віно

і справа тут не ў ежы
а ў смачным змесце слоў
і ў жытнім ветры свежым
і ў звоне каласоў

