поле маё поле
ты мне дарам божым
люблю цябе шчыра
абсеяна збожжам

люблю тваіх межаў
стужак рад зялёны
роўныя барозны
шырокіх загонаў

люблю цябе поле
вясёлай вясною
як ты зарунішся
ўсякай дабрыною

як на табе срыбна
зацвіце расіца
птушка зашчабеча
сонца разгарыцца

люблю цябе летам
як красуе ніва
як шуміць ад ветру
блогасна шчасліва

як колас наспелы
пад сярпом сагнецца
і смутная жнеяў
песня панясецца

люблю цябе поле
ў восень нескупую
як напоўніш пуню
ты маю пустую

як ты мне за працу
адплацішся гойна
да вясны к налеццю
пражыву спакойна

люблю тады нават
цябе маё поле
як над табой жудка
зімка заскаголе

як пачне сняжніца
гурбы насыпаці
быццам маё шчасце
навекі хаваці

поле маё поле
дай жа ты мне сілы
каб цябе любіў так
да самай магілы

