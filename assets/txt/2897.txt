паўлюк багрым

на гасцінцах бярозы
зусім пачарнелі ад ветру
дзіч і глуш безнадзейная
бураломныя хвояў кражы
на лясным раздарожжы
капліца прыткнулася ў нетрах
і хрыстос сем стагоддзяў
вісіць на пахілым крыжы

праз акенца сляпое
шэры дожджык глядзіцца у хату
у якой дагарае
бы ў небе асеннім зара
непатрэбная старасць
адстаўнога паўстанцасалдата
невядомага генія
беларускага песняра

дагарае жыццё
хто на ўлонне старому прытуліцца
ні дзяцей ні нашчадкаў
даўно праляцела вясна
прагрымела паўстаннем
прайшла праз зялёную вуліцу
згасла ў цяжкай салдатчыне
мусіць у рабстве сканаць

мог бы славай грымець
сярод годных паэтаў еўропы
гвалтам спуталі ногі
трымалі ўвесь час за руку
што пакіне ён
вершык у памяці хлопаў
кандэлябру у касцёле
ды кроў на гаручым пяску

а ў краіне так цяжка
асіны ад ганьбы палаюць
і над ёй фанабэрыцца
п’яны разбэшчаны гун
як пры князю ўсяславе 
дзень вялікі а луста малая
як пры князю ягайле 
на кожную спіну бізун

абжыраюць удоў
п’юць з гарэлкай сірочыя слёзы
тлустым задам расселіся
на паднявольнай зямлі
на шлагбаумы мёртвыя
пассякалі жывыя бярозы
на шпіцрутэны гнуткія
запаветныя вербы звялі

беларусь мая сонца
дарагая і родная маці
на якіх раздарожжах
згубіла ты шчасце сваё
ці удасца хоць дзецям
шчаслівага дня дачакаці
пасля мужнасці гэткай
пасля столькіх крывавых баёў

цень паўстання народнага
дзень светлай волі крашына
я таксама пакутваў
за гэту зямную юдоль
о чаму ты кажан
не крануў мяне ў годы дзяцінства
каб не вырасла сэрца
каб вочы не бачылі боль

мы чакалі свабоды
і касілі нас кулямі роты
ў ланцугі нас кавалі
каб пад палкай нам быў карачун
узялі мае вершы
ўзялі маіх дзетак гаротных
вершы бедныя вершы
пад чырванню сургучу

край сагнуўся ў спіне
край баіцца размовы пра волю
край згубіў сваю мову
і матчынай песні напеў
нельга верыць у бога
калі ён такое дазволіў
цяжка верыць у люд свой
калі ён такое сцярпеў
і няўжо не ўваскрэсне
забытая родная мова
не на тое каб енчыць
а каб крыкнуць да ўсіх на зямлі
ўстаньце хлопы да зброі
ліце кроў для вялікай любові
каб на гэтай крыві
небывалыя кветкі ўзраслі

не учуем адказу
усё больш нахіляюцца хаты
ўсе маўчаць ад пялёнак
мужыкі дзецюкі і дзяды
пройдзе некалькі месяцаў 
прах самотны старога салдата
хапатліва знясуць
на глухія старыя клады
о як хочацца волі
жаданая воля ты чуеш
асвяці мне усмешкай
апошнія дні у жыцці
ты маўчыш
ты не чуеш
можа ў дзень калі ты запануеш
верас будзе стагоддзі
з разбітага сэрца расці

беларусь
прачынайся
я цябе абуджаю
ты павінна прачнуцца
не праспі сваё шчасце ўначы
я гукаю цябе
дарагая святая
адкажы ж мая родная
не маўчы
паміраю і веру
калісьці над светлымі водамі
над свабоднай зямлёю
і над белаю руссю маёй
шчасце сонцам заззяе
і слова нашчадка свабоднага
мае раны загоіць
гаючай жывою вадой

