як зайграе ў лесе хохлік
замірае песень воклік
як зачэпіць мох і лозы
аджываюць смех і слёзы

ў цёмным яры скачуць чары
кветка чахне на папары
лісць трасецца на асіне
вогнік блукаецца сіні

барадой лясун ківае
шалы нетрай спавівае
ваўкалак за дамавінай
выпаўзае на пуціну

ад загону да загону
хохлік царскаю каронай
карануе у сусветы
сухалесы пустацветы

хохлік грае ведзьма скача
ноч смяецца сонца плача
толькі песень не чуваці
на стаптанай сенажаці

