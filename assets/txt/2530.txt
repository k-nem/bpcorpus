маладых паэтаў кадры
намякаюць далікатна

шмат вы рыфмаў настругалі
бэз увесь паабстрыгалі

вам пара закончыць песні
і падбаць адносна пенсій

а якая там пара 
іскры сыпяцца з пяра

чуеш  іскры не пясок
сад зялёны не пасох

сіні верас сіні верас
нам дзяўчаты покуль вераць

а як верыць перастануць
на улік пенсійны станем

будзем трутнямі гудзець
будзем з зайздрасцю глядзець

як чарнявы падшыванец
прыгажуню ў сад вядзе

