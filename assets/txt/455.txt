як прыйдзе дзень майго збаўлення
з крывавых церняў вызваленне
а веру прыйдзе гэткі дзень
з імглы адвечнасці паўстане
і крыжам стане на кургане
майго жыцця бяссмертны цень

без воч без косці жыл і сэрца
сам крыж на крыж ён абапрэцца
і ўвесь удумаўшыся ўдаль
сачыць пачне ўвесь ад пачатку
мой шлях якім шоў да астатку
які мне толькі кінуў жаль

сачыці будзе як арліца
дабычу сочыць над крыніцай
чаму з жыццём не ўмеў я жыць
і наракаць клясці не будзе
што я што мне зрабілі людзі
не будзе плакаць ён і выць

не будзе нават уздыхаці
адно мо вырвецца пракляцце
якім я жыў ад малку лет
адно сам аб сабе цень скажа
крыжам адвечнай сваёй стражы
каб не радзіўся лепш на свет

