у прошласць сыдзе дзень пануры
той дзень глухі калі
на нас глядзелі гэтак хмура
шурпатыя камлі

а па баках дарог заглухлых
ляжаў ужо сняжок
хоць дуб яшчэ лістоў пажухлых
не скінуў на лужок

звісалі хмары над зямлёю
ды сеялі імжу
мнеж радасна было з табою
па шчырасці кажу

не доўга мы хадзілі ў лесе 
няўтульна ў ім было
нас вабіла з табой алеся
знаёмае сяло

мы адыдзёмся ў часе далей
i глянуўшы назад
хіба не ўспомнім з ціхім жалем
той хмурны лістапад

