перад захадам сонца
ёсць хвіліна тугі
аднастайна бясконца
шалясцяць сітнягі

на асеннія пожні
завяршаючы дзень
ападае апошні
надвячоркавы цень

потым лёгка па дрэвах
па шурпатай кары
пройдуць справа налева
і замоўкнуць вятры

жоўты ліст
непрыкметна
збіты імі з галін
доўга кружыць бязмэтна
ў цэлым свеце адзін

апусціўшы ад стомы
нізка рукі на дол
тужыць лес нерухомы
над магіламі сёл

моўчкі думае думу
аб пакутлівых днях
і ні шэпту ні шуму 
цішыня цішня

ды такая нямая
што калі не прывык
ты пачуеш над краем
сэрца кожнага крык

і здаецца што грудзі
здушыць чорны адчай
і не ўздымуцца людзі
і не ўстане мой край

раптам вырвуцца крокі
з нежывой цішыні
быццам дзесьці далёка
едзе хтось на кані

клён нахіліцца к вязу
шэпнуць мовай галля
штось другім і адразу
ажывае зямля

на лясныя паляны
з цёмных нетраў і нор
устаюць партызаны
і выходзяць на збор

ноч густая як сажа
зберажэ іх ад куль
не прадасць і не скажа
хто яны і адкуль

толькі мы ды радзіма
ды балотны гушчар
помнім кожнага імя
знаем многіх у твар

гэта  нашы суседзі
з тым сумесна жылі
з гэтым помніцца недзе
нават чарку пілі

мы б пагутарыць рады
ды цяпер не пара
камандзіру брыгады
час як кажуць з двара

дзед  таксама знаёмы
можа нават радня 
клапатліва як дома
запрагае каня

хлопцы з першае роты
з кім дружыў я і рос
два ручных кулямёты
ставяць дзеду на воз

пажылыя мужчыны
угінаючы дол
носяць палкія міны
грузяць ярасны тол

маладая кабета
правярае курок
а наводдаль падлетак
селавы пастушок

пагарджаючы боязь
як бывалы салдат
затыкае за пояс
пяць гарачых гранат

я не ведаю  порах
ці нянавісць у іх
гэта зведае вораг
на галовах сваіх

помста добра паспела
і пачуўшы загад
рушыць дружна і смела
партызанскі атрад

на якімсь кіламетры
ад лясной глухаты
узляцяць у паветра
цягнікі і масты

грымне ярасны выбух
як маланкавы гром
бразне ў кожную шыбу
страсяне кожны дом

бляск паўнеба асвеціць
і прачнуўшыся ўраз
скажуць шэпатам дзеці
 гэта бацька за нас

сцепануўшыся зябка
як таймуючы плач
перахрысціцца бабка
 дай ім божа удач

маці выйдзе ў вароты
доўга будзе лавіць
роўны стук кулямёта
шэлест роснай травы

после ў сінім сутонні
на світальнай зары
знікнуць людзі і коні
у лясным гушчары

ноч густая як сажа
зберажэ іх ад куль
не прадасць і не скажа
хто яны і адкуль

толькі мы ды радзіма
ды балотны гушчар
помнім кожнага імя
знаем многіх у твар

