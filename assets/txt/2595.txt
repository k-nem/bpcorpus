была аксана пекнай
прыгожаю такой
хадзілі хлопцы ў пекла
за ёю талакой

скажы  разваляць хату
скажы  паставяць зруб
чарнявы зухаваты
быў ёй хлапчына люб

а што ты нарабіла
шалёная краса
ля хаты на рабіне
пасохла ўся раса

жыць выпала ёй з іншым 
нядрэнным ды не тым
і вусны ўжо не вішні
і косы  шэры дым

завяла пастарэла
не хочацца старэць
а шчасця не сустрэла
што думала сустрэць

не ведае аксана
каб з тым яна жыла
журылася б таксама
што шчасця не знайшла

не пахне болей мята
з рабін сышла раса
ва ўсім тут вінавата
прапаўшая краса

