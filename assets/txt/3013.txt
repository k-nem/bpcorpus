узятыя на смерць павінны жыць
яны прыйшлі ў жыццё
каб цемра знікла
каб д’яблавы ашчэраныя іклы
за ганьбу помсцячы
ушчэнт скрышыць
дай моцы духу
ратнікам святла
рашучыя не могуць быць рабамі
хай здрайцы ў дол пакоры
б’юць ілбамі
трывацьме непахіснасьці скала

не памірае праведная кроў
яна ў вяках
не ведае сутрыму
злу непадлеглую сваю радзіму
світальна
бачаць вочы ваяроў

