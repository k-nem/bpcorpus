у каго рана большая 
у таго і боль большы
песня старадаўняя
енчыць у вушах
езджу па польшчы
хаджу па польшчы 
і захлынаецца
гаркотай душа

тут кожны касцёл 
як вогненны стог
і я баюся польшча
наступіць на твае сляды
на твой крык
на твой стогн
варушыць горкі попел
тваёй бяды

у вас як і ў нас
каля кожнай дарогі магілы
а вісла ўсю копаць глынула
а памяць не змыла
у мора занесла
і стогны і пыл ад віхураў
спявае варшава
спявае зялёная гура

не знаю каму
прашаптаў я
хвала вам і слава
і болей ні слова
пра гора пра раны старыя
бо я закахаўся
ў цябе маладая варшава
і ў песні пра віслу
і ў пані радовіч марылю

