суайчыннік стань
тут знішчалі людзей
суайчыннік
запомні навек
тры гады па сто трыццаць сем у дзень
і ў гадзіну  па шэсць чалавек
гэта значыць што кожныя дзесяць хвілін
тут навекі чарнеў небакрай
попел сэрцаў нашых ракоча ў зямлі
памятай
памятай
памятай
нам свяціў далёкага шчасця маяк
мы любілі свой край залаты
з нас кожны быў як маці твая
як каханая жонка як ты
час адной папяросы  і попел густы
асядаў на бяроз галлё
і таму не верце спакою браты
пакуль лётае ноч над зямлёй
мы  прах толькі сэрцы грымяць як мячы
каб цемра не ўпала на край
мы згарэлі паходнямі ў лютай начы
памятай
памятай
памятай

