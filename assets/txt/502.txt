пасвячаю у ігнатоўскаму ў дзень пятнаццацёхгоддзя яго культурнаграмадскай працы на ніве беларускай

пад нашэпты пушчаўбораў
пад напевы завірухаў
летапісец творыць творы
а ты слухай шчыра слухай

беглі векі як ручаі
паміж нашых сцежак межаў
чужаніца байкі баіў
а ён толькі праўду рэжа

як жылі як вечавалі
як пасля былі ў прыгоне
адаб’е як у крышталі
летапісец наш сягоння

думкі мудрыя ён піша
нібы пацеркі з бурштынаў
як пазбыцца лішніх крыжаў
як падняць дабро краіны

вызначае шлях наперад
дзе кудой ісці нам лепей
каб не ўпалі зноў у нерат
каб палон не ашчарэпіў

і ўзбуялі нашы людзі
пачалі ўвысь голаў высіць
зручна жыць на свеце будзе
калі ёсць свой летапісец

