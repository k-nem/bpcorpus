над полем месяц двухрогі
а мне ў цішыні палявой
адна пралягла дарога
да вокан любай маёй
яна кахае другога
і як ні падай да ног
убранага кветкамі бога
ён не ўратуе бог
свяшчэннікі усёй паднябёснай
кахання не вымаляць мне
а суцешаць хіба што сосны
і роднага неба свінец
каб глядзеў я ў вочы іконе
як у вочы лепшай з дзяўчын
узялі б мяне ў божае лона
ўзвялі ў апостальскі чын
каб бегаў я ў божую хату
так як пад хату тваю
мяне б серафімы крылатыя
жывым пасялілі ў раю

