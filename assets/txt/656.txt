прыстройся дзяўчынканябожа
так як у дзянёчак святы
галоўку ўчашы ты прыгожа
сягоння прыедуць сваты

з гарэлкай прыедуць сягоння
й запоіны будуць твае
падумай куды цябе згоне
куды цябе злы лёс пашле

падумай як прыйдзецца жонкай
вайсці да хацінкі чужой
зазнацца з чужою старонкай
злюбіцца з чужою сям’ёй

дасць бацька пасагу цялушку
й свінню ці авечку з ягнём
дасць маці выправу падушку
ды кубел стары з палатном

усё гэта возьме твой мілы
як з купленай возьме з табой
а ты будзеш аж да магілы
і жонкай яму і слугой

павінна служыць ты і мужу
і ўсёй яго слухаць радні
на працу на голад на стужу
зважаць не павінна ані

не будзеш чуць ласкавых словак
і свёкар палае й свякроў
прытыкаў ятровак заловак
нап’ешся і ўгроз  дзевяроў

цярпець будзеш многа ды часам
паскардзішся мужу свайму
багаты й сваіх крыўд запасам
не дасць рады гору твайму

а гора тваё напачатку
малое пачне прыбываць
як станеш ты зваціся маткай
дзіцё пачне грудзь тваю ссаць

жаць пойдзеш далёка ці блізка
муж пойдзе араць ці касіць
з табой йдзе дзіцё і калыска
на полі на козлах вісіць

а вернешся з поля дадому
гаротнае гора тваё
пачнеш паглядаць пакрыёму
ці хлеба хоць трохі йшчэ ё

слуга жонка ўрэшце і матка
ўжо знаеш што трэба рабіць
спаўеш у пялёнкі дзіцятка
і станеш вячэру варыць

і вечна не знойдзеш спакою
ў замужнім бязвольным жыцці
нядоля услед за табою
як здань тая будзе ісці

у дарогу ты выправіш мужа
пачнеш яго з страхам чакаць
а хоць не раз поўху і ўдружа
павінна п’янога спаткаць

каса твая доўгая п’яным
патузанай будзе не раз
наб’е сінякоў пад каптанам
зрачэшся дзявоцкіх прыкрас

прытухнуць ад слёз ясны вочы
завяне паморшчыцца твар
а ў сэрцы сягоння ахвочы
замрэ твой мілосны ўвесь жар

нявольніка з краю нядолі 
гаротнай нявольніцай ты
ахвярай ты век без патолі
трудоў беднаты цемнаты

ну што там смутнееш нябожа
гарэлку пап’еш зараз ты
ідзі ж і прыстройся прыгожа
каб не адракліся сваты

ўпадоба быць мусе нязменне
каб з дому барзджэй паляцець
бо дома і дома не меней
як замужам мусіш цярпець

званкі ўжо звіняць па дарозе
вот госці пад брамай крывой
ідуць вот ужо на парозе
ты плачаш чаго бог з табой

дзяўчынка ці я цябе песняй
разжаліў панурай сваей
што гэтак ліюцца балесна
слязінкі з прыгожых вачэй

кінь плакаць і смейся хай плача
хто песню нядолі запеў
святла хто і ласкі не бача
хто змалку дзён шчасця не меў

жалобных не слухай ты шумаў
у сілы свае цвёрда вер
і лепшую долю прыдумай
як гэта што маеш цяпер

