усё жыццё ён збіраў дыяменты народныя
па шляхах беларусі і ў спёку і ў сцюжу
ўсё жыццё яго сэрца высакароднае
працавала няўтомна і білась напружана
ў гуках злоўленай песні жыло надзвычайнае
шчасце новых гадоў над радзімаю мілай
спеў жалейкі над рэчкаю гукі адчаю
ўсё чым людскае сэрца вякамі жывілася

песні сытых дажынак у жнівеньскім садзе
кліч купальскіх агнёў здалёку і зблізку
песні жніўных палёў песні гора і радасці
песні маці над першай дзіцячай калыскаю
і не штучнаю кветкай а кветкай сапраўднаю
не ў паперы а ў гуках дарагіх і любімых
ўстала песня народу простай як праўда
і такою вялікай як гэта магчыма

ціха ў зале і твар яго думкай асвечаны
кажа ён пра фальклору адценні і фарбы
кажа нам пра жыццё што адному прысвечана 
збераганню народных нязлічаных скарбаў
піце з чыстай крыніцы з напеваў матчыных
сцеражыцеся хлопцы частушкі таннай
паважайце любіце бацькоўскую спадчыну 
ўсё сплыве а легенда і песні застанецца

хай не ўсё у жыцці так як след атрымалася
памятайце настаўнік што слова плённае
як зярнятка на добрую глебу ўпала
і у сэрцах юнацкіх зарунела зялёнае
шмат яшчэ спадкаёмцаў вам трэба выкаваць
будзе шлях пераможнымслаўным бяскрайнім
на вялікія справы  і сэрца вялікае
на вялікае сэрца  і лёс надзвычайны

