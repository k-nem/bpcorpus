пачаўся перапіс грахоў
іх як калосся ў жыце
усе грахі сваіх сяброў
суседзяў саслужыўцаў
дзяцей малых
бацькоў старых
буфетчыц на вакзале
і падначаленых сваіх 
з прыемнасцю назвалі

той хабару начальству даў
той пажывіўся ў касе
той спекульнуў
той недадаў
той жыгулі свае прадаў
выгодна на каўказе
о выкрывацелі грахоў
цаню я вашу смеласць
тут мала ўжо прамоў
вымоў
здымаць пара наспела

я рукавы ўжо закасаў
ды стала мне нядобра
ніхто ніхто не запісаў
свой грэх хоць самы дробны

