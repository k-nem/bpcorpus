не люблю я слова пакарыцель
не люблю я слова уладар
вось зямля зялёная  бярыце
для жыцця і працы і для мар

хто ўладарыць той і ўдарыць раптам 
па надзеі па душы жывой
пакарэнне пахне трохі рабствам
карай і рабункам і крывёй

пакарыць хацелі нас
і мукі
спаленай хатыні  не забыць
для людскога шчасця для навукі
хочацца і лётаць і рабіць

сваякі міклухі а не стэнлі
мы асвоім шмат і абжывём
пракладзём дарогі праз пустэльні
гнёзды салаўіныя саўём

пакарэнне  гэта не карэнне
будучых прасветленых эпох
для стварэння лепшых пакаленняў
трэба помніць гора ўсіх дарог

акіян і космас вывучайце
з добрым сэрцам
а яшчэ прашу
пакідайце і буслу і чайцы
больш вады і неба на душу

