няма на свеце земляў непрыгожых
свой кожны хваліць край
як мы наш родны кут
я бачыў землі шчасця і пакут
іх лёс  іх шлях
цяпер мяне трывожыць

і сенегалкі часам сняцца мне 
жанчыны прыгажэйшыя на свеце
зноў мора мінскага
ўдыхаю прэсны вецер
і кожнай прыдарожнай рад сасне

нядзельны гул на пляжы
на латках
і вінаград і яблыкі і слівы
і сонечныя пенныя прылівы
дакатваюцца да майго радка

гудкі мне параходныя чутны
павольна дзьмуць мясцовыя пасаты
а на латку ў цяльняшках паласатых
ляжаць нібы матросы кавуны

шляхі марскія ўспамінаць не грэх
ды што з прыбоем 
не магу я ўцяміць
ён выплеснуў на бераг негрыцянак
іх станы гнуткія і белазубы смех

 адкуль вы афрыканачкі
з дакара
 мы з кубы ўсе
у мінску трэці год
найлепшая з усіх маіх прыгод
вясёлай адплаціла сёння карай

прыхільны лёс да розных дзівакоў
ён адарае нас не толькі снамі
і пралятаюць чайкі панад намі
кавалачкамі цёплых аблакоў

