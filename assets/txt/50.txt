як простая праўда згінула у свеце
дык праўды і з свечкай шукаюць
і золатам маняць і людзей склікаюць
і бога цалуюць  а ўсётакі прэце*
як камень у воду так праўда прапала
судоў нарабілі начальстваў ці мала
пасрэднік і воласць сынод і санаты
прысуцтва і вокруг управы палаты
а найбольш міравых участковых і з'ездаў
што ў полі камення што гвездаў*
затое ж жыццё цяпер труднае стала
у сведкі улезці ні села  ні пала
ад суду да суду праз лета цягацца
так лёгка што навет не трэба старацца

раз еду я ў вільню адведаць сынка
ажно пры дарозе пасецца кабыла
стаіць чалавек якісь ля млынка
за млынам сука там брахала ці выла
і гдзесьці ратуйце крычала кабета
а мостам ляцела якаясь карэта
і што ж тут такое было мне здаецца
хто едзе хто вые хто можа смяецца
а мельнік стаяў у дзвярах і смяяўся
чаго ён смяецца  дык я ж не пытаўся
мінуўшы я млын той еду ўжо лесам 
ляжыць чалавек пад кустом ля дарогі
без шапкі і босы так шталтам убогі*
але я еду з сваім інтарэсам
мне няма дзела больш ні да кога
ляжачага ж люду усюды ёсць многа
я аглянуўся аж гоніцца хтосьці
кліча пастой жа для боскай мілосці
стаў я чакаю аж ён і пытае
хто я адкуль ёсць і хто мяне знае
і кажа вярнуцца мне аж да млыну
сведкам ураднік зве на гадзіну
вярнуўся гляджу аж карэта у рэчцы
мельнік цяпер ужо не смяецца
кабылу сотнік цягне да стану
цырулік* кроў кінуў абмокшаму пану
дзюра на мосце так як на хату
два хлопцы ловяць сучку кудлату
баба стаіць у парванай спаднічцы
і кроў ёй цячэ па руцэ і па лытцы
вязуць і труп той зараз на возе
што я то відзеў лежачы пры дарозе
пытаецца ратнік* мяне ды за сведка
ці мельнік цкаваў ці крычала кабетка
ці сучка парвала а сучку ці білі
ці відзеў што ў мосце масціны пагнілі
ці відзеў як мельнік смяяўся
як пан з фурманом у карэце купаўся
як фурман ўтануў а як пан ратаваўся
як злодзей цікаўся зпад млыну да коні
як свіснуў кабылу і ляцеў на рыконі*
ці знаю хто то забіты валяўся
і кім забіты ды каб я прызнаўся
ці не я яго вёз ды после уклаў
можа меў грошы можа я іх забраў
і дух мне заняў сказаць слова не мог
вот напасць на мяне чысты крыж паслаў бог
чаму я не хацеў ратаваць фурмана
чаму майстра таго не лавіў ля млына
чаму сучкі ад бабы куслівай не гнаў
чаго я ўцякаў што ледзь соцкі нагнаў
пратрымаў ён мяне цэлы дзень
а бадай ты прапаў яшчэ даў я рубель
ён так спрытна яго запусціў у кішэнь
я паехаў сабе аж у восем нядзель
соцкі прэць мне павестак і шмат
ў першай сведкам  як мельнік цкаваў
ў другой сведкам  што мост без прыгат*
ў трэцяй сведкам  як коні хтось краў
ў чвартай сведкам  як пан заваліўся
як выплыў наверх а фурман як заліўся
ў пёнтай сведкам  што труп пры дарозе
быў убіты а двое людзей уцякалі
і што я даганяў тых людзей ды на возе
а яны праз ламы* удваіх паскакалі
аж на шостай ужо дык я стаў вінават
што ратунку не даў як карэта плыла
як я стаў па павестках хадзіць ад каляд
дык асеўся якраз як пакрова* была
і не сеяў не жаў не касіў сенажаць
у арэнду аддаў бо не мог дадзяржаць
і што меў то прадаў пераеў
па судах агалеў як шэсць разы згарэў
і ў казе* адсядзеў нядзель шэсць
за няяўку плаціў можа трэйчы і штраф
як на тое ж і праўда схавалася гдзесьць
а шукаўшы яе і мне здарыўся траф*

