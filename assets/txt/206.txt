праз поле праз хаты і сёлы
ў кароне з касцей чалавечых
іду разбуялы вясёлы
з хатомкай мярцвячай на плечах
паклоны б’е стар мне і молад
і дзетак рой босых і голых
бо голад я голад

з прадсмертных слязінаў і поту
брыльянты на мне мігацяцца
абвёў іх з крыві пазалотай
а з сілай маёю зраўняцца
не ў сілах ні спека ні холад
а шлях мой без рыцьваў і плоту
бо голад я голад

іду прада мной зазірае
жывым смерць галодная ў вочы
і косе ў рад не разбірае 
ў дні белыя ў чорныя ночы
ці слаб хто ці дужы як волат
груган яго косці збірае
бо голад я голад

іду а за мной следамлазам
паўзуць зніштажэнні руіны
я  мору тварэц безупынны
я  сейбіт бязмежнай заразы
мой скіпетр  лядзянячы молат
ім рабству дыктую указы
бо голад я голад

пад чорным маім уладаннем
сіроцтва гне корна калені
і ўдоўства галосіць літаннем
на голым магільным каменні
мне гімны складае вякоў лад 
мне сытаму людаў кананнем
бо голад я голад

