п’янства цемра ды разбой
ад гарэлкі шмат бяды
вось што піша дзядзька свой
нам з прылуцкай слабады

парсюка ці можа свінку
нешта мне не ў галаве
прадаў сёлета на рынку
з гэтай вёскі чалавек

як заведзена спрадвеку
думаў мо не саграшу
калі з добрым чалавекам
вып'ю чарку барышу

ну і выпіў  ёлкіпалкі 
ногі водзяць у бакі
выйшаў бухнуўся ў развалкі
 но пайшоў сякітакі

дзядзьку блюзніцца спрасонку
што пад ім не сані  печ
паздзіраў ён з ног валёнкі
апранаху скінуў з плеч

едзе дзядзька свішча носам
нібы дома ўклаўся бах
на чарэні добра босым
грэцца з люлькаю ў зубах

ну і быў жа ён харошы
як да памяці прыйшоў
нос адмёрз прапалі грошы
ногі  пара ледашоў
вось якое ліха стала
пакараў няйначай бог
і без грошай і без сала
і кульцяпкі замест ног

