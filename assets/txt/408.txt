як на поле на зямлю
прыйшла раніца вясны
я пасеяла ў раллю
жмені зёран ільняных

неба сеяла цяпло
цёплы дожджык церушыў
ў думках радасна было
беглі песні ад душы

ой лянок лянок мой чысты
валакністы залацісты

як расці стаў як падрос
як лісткі ўзняў дагары
лён палола з ранніх рос
да вячэрняе зары

сэрца ныла бы з нуды
бы сама была не ўся
спадабала я тады
брыгадзіра міхася

ой лянок лянок мой чысты
валакністы залацісты

як адцвіў ды як надзеў
лён галоўкі на сябе
быў не горш як у людзей
мела шчасце я ў сяўбе

рваць ішла яго ў снапы
пела песні аб вясне
брыгадзір лічыў капы
час ад часу моргаў мне

ой лянок лянок мой чысты
валакністы залацісты

як ішла лён абіваць
пад нагамі цёрся жвір
нібы семя арфаваць
за мной следам брыгадзір

а мой пранік лясь ды лясь
па гліняным па таку
падышоў бліжэй міхась
мне паклаў на стан руку

ой лянок лянок мой чысты
валакністы залацісты

а як слала я лянок
на зялёным на лугу
дзе папаўся міхасёк
цалавала на бягу

сэрцу лёганька было
цэлы свет  вясёлы рай
хоць і восень а святло
так і льецца цераз край

ой лянок лянок мой чысты
валакністы залацісты

змяла ў мяльніцы я лён
адтрапала лён траплом
засвяціў як цудны сон
лён шаўковым валакном

промень ясны загуляў
па страсе і па сцяне
хату новую стаўляў
брыгадзір мой для мяне

ой лянок лянок мой чысты
валакністы залацісты

