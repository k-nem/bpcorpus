сярод магіл на плечы ўзняўшы крыж свой стану
як пасланец з магіл ад спячых там прарокаў
і ў даль сягну дзе толькі можа сягнуць вока
і скрозь туды дзе вольнай думкаю дастану

і кліч пушчу скрозь ад кургану да кургану
як віхраў лёт па ўсёй бязмежнасці шырокай
кліч заклінанне векавечнага зароку
што ў гуслях толькі дрэмле ў песню ўчараваны

прадсмертнаю кляцьбой канаючага раба
малітвай грэшніка зарэзаўшага матку
звярнуўся к сонцу сонцу без канца й пачатку

хай спаліць мне душу як ствол разбіты граба
хай вочы высмаліць як кветку ў лільі слабай
але і крыж мой спапяліць хай папарадку

