не ведаю адкуль ён хто такі
з якога месца краю
ці ёсць бацькі ў яго ці сваякі
як зваць яго  не знаю

маркотны хлопчык мой яму на від
гадкоў дванаццаць можа
журчыць арык развесіў топаль шчыт
а хлопца смутак гложа

задумаўся агледзеўся вакол 
як хвалі людзі ходзяць
ён кайстру зняў паклаў яе на дол
загублены ў народзе

што думаў ён і ў сэрцы што насіў
журбою апавіты
не ведаю хоць сэрца яго ўсім
i мне было адкрыта

замлелі тапалі журчыць арык
а сонца слепіць вочы
ідуць плывуць людцы пра гарамык
ніхто спытаць не хоча

сіроткаю сядзіць вандроўнік мой
прылёг дастаў аловак
i літары маруднай чарадой
радкі складаюць словак

каму пісаў аб чым пісаў малы
без родных і без дому
эх шмат чаго пад полагам імглы
праходзіць невядомым

назад іду адзін журчыць арык
як сведка суму гора
а хлопчыка няма мой хлопчык знік
астаўшыся дакорам

i што сказаць мы гора бачым шмат
але праходзім міма
даруй жа мне даруй мой мілы брат
даруй і ты радзіма

