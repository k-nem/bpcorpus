не дружы з панамі
бедзен мужычок
на дружбу з багатым
вузак твой шнурок

у палацы белым
табе не гуляць
там народ вясёлы
песенькі звіняць

там віно ліецца
пеністай ракой
ад яды сталы там
гнуцца дарагой

сядзяць за сталамі
паны ў грамадзе
сытыя ўсе твары
тваё ж месца дзе

стаіш у парозе
з шапкаю ў руках
прытухлыя вочы
водзіш па панах

пазнаеш гаротны
што ты не такі
не тваё тут месца
не твае дружкі

