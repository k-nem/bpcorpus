выпіў янка чарку ты
ну мо й трохі болей
бо ж ты янка не святы
не святы саколе

п’юць на свеце п’юць усе
i ты браце выпіў
ідзеш босы па расе
шапку аддаў ліпе

скача божы свет вакол
мусіць ён упіўся
а ты месяц мой сакол
чаго ўтарапіўся

ці ты бачыш першы раз
п’янага яноля
янка выпіў ды не ўграз 
піць не будзе болей

ой падыме жонка крык 
сцеражыся янка
эх каб бабам не язык
ды не іх лаянка

не крычы ты не крычы
на мяне гануля
i мянушак не лічы
языка не муляй

каб ты ганна ведала
як цябе кахаю
як залёгшы ў седала
па табе ўздыхаю
ды не бойся не шманай 
што каму за дзела
тамтамтамтам тарарай
ідзі янка смела

бо ты толькі й бачыш рай
як гарэлкі хваціш
скачы янка выцінай
покі сіл не страціш

скача божы свет наўкруг
уваччу траіцца
лезе з плеч стары кажух
хоча закруціцца

а ты  янка не зважай
на кажух падраны
прэч з дарогі уцякай
бо йдзе янка п’яны

