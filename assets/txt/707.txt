чакаў яе чакаў з трывогай
лічыў хвіліны неспакойна
чакаў і не прыйшла нябога
не захацела быць так гойнай

што ж не прыйшлося маім думам
быць явай радаснай жаданай
сам застануся з сваім сумам
лячыць нязлечаныя раны

пачну адвечную бяседу
паклічу верных сваіх другаў 
яны як добраму суседу
акажуць шчыру мне паслугу

мой першы друг  бязмежна гора
не скупіць мне сваёй апекі
душа яго як тое мора
што ўсе ў сябе ўбірае рэкі

мая сама вярнейша дружка
мяне не здрадзіўша ніколі
нядоля  беспадобна служка
мая пацеха дома ў полі

яшчэ яшчэ нямала маю
такіх дружкоў бы ўвесну цвету
іх тутка я не вылічаю
нашто дарма хваліцца свету

вось як яны усе сыйдуцца
ў маю святліцу  маё сэрца
імглою вочы прыбяруцца
душа на жальбу абапрэцца

і блісне першая слязіна
за ёй апошняя заблісне
абедзве па табе дзяўчына
што я чакаў так бескарысне

