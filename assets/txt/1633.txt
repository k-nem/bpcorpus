адзін я самотны бы крыж заімшэлы
на варце сядзіб і дарог
струхлеў ён пакрыў яго мох
i цягне зямля к сабе кволае цела

канчаецца шлях мой стаміўся я дужа
ніхто ж мне не скажа прысядзь
засмейся маршчыны разгладзь
ды сілы здароўя займі яшчэ дружа

навокала гляну  як шмат зеляніны
а я ад жыцця адстаю
як дрэва што сохне ў гаю
угору падняўшы сухія галіны

у шуме турботным няспынным патокам
наперад ідзе мой народ
то  моладасць свой пачынае паход
к тым далечам ясным і марам далёкім

я ж стоячы збоку за плынь маладую
у сэрцы малітву злажу
а сам па сабе патужу
ды моўчкі самога сябе пашкадую

