гармонік грае за клубам
водар мурожнай травы
чамусьці няма маёй любай
чаму ці не скажаце вы
у полі за дальняй брыгадай
агеньчыкі зніклі ўсе
адзеліся ценем прысады
рута ў халоднай расе
чакаю адзін да світання
нешта яна не ідзе
нават лілеі да рання
заснулі ў цёплай вадзе
у садах антонаўкай пахне
і раптам як гром з нябёс
вартаўнік з дубальтоўкі трахнуў
напэўна соллю ў кагось
як цяжка мне тут чакаці
туман за ракою ўстае
стрэльні ты лепей браце
у дуб над акенцам яе
каб птушкі спрасонак крычалі
каб людзі пачулі ўсе
каб любая раптам згадала
што рута ў халоднай расе

