сышлося неба з акіянам блізка
на горы хваль кладзецца хмар туман
мне хораша не грозны акіян
мяне гайдае а вякоў калыска

я слухаю  ужо не чалавек 
з маўклівым невыразным захапленнем
да болю блізкі шум водазмяшчэннем
у міліярды міліярдаў рэк

я адчуваю як насустрач сушам
нясуць мяне ўспаміны а не сны
і там мяне перадаюць яны
другім шляхам другім вятрам і сцюжам

дзіця вады паўзу я ў глыб лясоў
развітваюся з берагам пясчаным
каб чалавекам з глыбіні вякоў
устаць і зноў сустрэцца з акіянам

