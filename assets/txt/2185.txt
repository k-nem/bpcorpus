асенні дождж адплакаў
апаласкаў парэнчы крат
за ўсё за ўсё вам дзякуй
і за цынгу і за інфаркт

яшчэ ўстаю з пасцелі
каб дапісаць апошні сказ
бары не адшумелі
і залаты прамень не згас

яшчэ жывуць надзеі
і акрыляюць дум узлёт
скажыце дабрадзеі
чаму у вашых сэрцах лёд

не грэе ён а студзіць
аж ледзянее ў жылах пульс
за песні не асудзіць
мяне радзіма беларусь

за словы праўды горкай
я прабачэння не прашу
хоць і заходзіць зорка
але не плюйце мне ў душу

мае братыбраточкі
з народам быў я на сяўбе
народ і ў дзень святочны
мяне пакліча да сябе

