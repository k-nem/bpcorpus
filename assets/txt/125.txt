вы паны мяне з песняй к сабе прызываеце
майго люду апець справядлівую справу
рай ніколі няснёны вы мне адкрываеце
знайду кажаце ў гэтым і долю і славу

шумна вецер пяе песню дзікую жвавую
над зямлёй злітай потам людскім і крывёю
не ганюся паночкі ой не я за славаю
чую  доля не ўзыйдзе мне светлай зарою

чую я чуе сэрца маё жаласлівае
душа ные а болем здымаюцца грудзі
як радзіўся ішло ўсё са мной нешчаслівае
не пацешылі ў смутку і добрыя людзі

мяне маці мая не пацешыла родная
над калыскай пяяла аб цяжкай нядолі
яе песням зіма ўтуравала нягодная
віхар гэтыя песні разносіў па полі

як падрос дужы стаў пазнаў свет не пацешыла
мяне моладасць поўная зводных надзеяў
холад голад бяду на маіх плячах вешала
ласк за гора сваё з ёй не бачыў нідзе я

не было для мяне на куце месца вольнага
на маю беднату паглядала з насмешкай
у парозе было маё месца бяздольнага
за парогам калючкамі слалася сцежка

не пясцілі мяне ручкі дзевачак белыя
не шаптала мне слоўцаў сардэчных каханне
як пустэльнік забыты людзьмі я дні цэлыя
жыву так і маркочуся з рання да рання

як цыган той па свеце век цэлы бадзяюся
без прытоння без родненькай цёпленькай хаткі
над чужой працай з сіл маладых выбіваюся
светлай веры у будучнасць нікнуць астаткі

так паночкі у будучу славу не верыцца
і пустых абяцанак мне слухаць няміла
а што ў сэрцы маім і душы цяпер дзеецца
буду пець громка пець пакуль возьме магіла

буду пець не за славу праз вас абяцаную
буду пець бо люблю свайго краю паляны
буду пець бо люблю сваю песню загнаную
буду пець бо мне дар гэты доляй пасланы

