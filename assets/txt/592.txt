пагнуўшы ў крук худыя спіны
сярпом махаючы крывым
мы жонкі ўдовы і дзяўчыны
пры доўгай постаці стаім

і дружна жнём
і паддаём
адна адной
ахвоты больш
і песню жаласна пяём

асобна кожную загонам
нас надзяліў пандабрадзей
а над усімі злы аконам
стаіць ганяе жаць бардзей
і мы ўсё жнём і г д

агніста сонца прыпякае
ў губах язык засох як косць
пот горкі вочы залівае
змачыў кашулю ўсю як ёсць
а мы ўсё жнём і г д

серп прыбаўляе ранаў косых
павеку рэжуць асцюкі
як п’яўкі смокчуць кроў з ног босых
аржоння вострыя сукі
але мы жнём і г д

мы жнём растуць снапы і мэтлі
мы жнём людзям адно пабач
гаротным нам хоць лезь у петлі
працуй на полі  дома плач
і ўсё ж мы жнём і г д

гэй жнема бабкі і дзяўчынкі
гаруйма гора  не напасць
пан справіць гучныя дажынкі
за пот кроў слёзы  водкі дасць

мы будзем піць
як гора п’ём
паноў хваліць
і дружна ім
скрозь слёзы песню прапяём

