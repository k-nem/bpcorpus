шэпчуць лісцем пажоўклым таполі
зоры робяць за кругам круг
я не бачыў цябе ніколі
мой маленькі нябесны друг

узыдзі мая зорка срэбная
над абшарамі нашых бароў
у людзей жа на сёмым небе
не было ніколі сяброў

не да неба ляцела іх сэрца
а да ніў сваёй стараны
ўсе яны зямныя да смерці
але ты хіба не зямны

тут прыпала табе нарадзіцца
тут звычайныя людзі зямлі
разгадалі тваю таямніцу
і сусвету цябе аддалі

і як многія сэрцам чыстыя
што выходзяць з цемрай на бой
ты на працы згарыш калісьці
усё аддаўшы радзіме сваёй

