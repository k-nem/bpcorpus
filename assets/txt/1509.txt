дзе ты мая доля
дзе ты я пытаю
ці то бог назначыў
у жыцці быць з краю

ці то людзі злыя
шчасце адабралі
на маёй дарозе
ямы пакапалі

ці за грэх закляты
я не маю долі
як забыты колас
на мужычым полі

ці таму гарую
што шукаў на свеце
я святла і сонца
i ўздыхаў па леце

горкія мне песні
толькі дасталіся
многа думак нудных
слёзы каб ліліся

каб чужыя слёзы
памяшаць з сваімі
сэрца дзервяное
ці ж зачэпіш імі

будуць плакаць вочы
будуць рвацца грудзі
будуць чалавека
ціснуць доўга людзі

