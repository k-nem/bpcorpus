спрадвеку мы ў родным краю гаспадарым
свае загоны сеем пасцім статак свой
з надзеяй сустрачаем выраі вясной
з надзеяй ўвосень іх праводзім над папарам

спрадвеку ходзім пад панамі і пад царам
на недруга й на бліжняга свайго вайной
хоць нам за нашу кроў падзякаю адной 
крыжы і хаты нашы скошаны пажарам

так гаспадарым мы і дома і за домам
усё ждучы пацехі з севу і жніва
ждучы дарма як летам жджэ расы трава

чужы і свой хлеб станавіцца жорсткім комам
і душыць кліч ці доўга будзе нам заломам
варшава панская і царская масква

