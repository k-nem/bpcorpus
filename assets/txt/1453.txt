за паэтам бегаў лісам
смех гадоў з паўсотні
а калі паэт стаў лысым
смех  гаў з падваротні

 стой паэце прыпыніся
што ж ты без гітары
ці любошчы апякліся
i паблеклі мары

а казаў ты нам улетку
што аб яе шчочку
можна проста сігарэтку
прыпаліць уночку

эх паэце жыў ты марыў
аб жывой крыніцы
а знайшоў пад гром гітары
ты яе ў спадніцы

ну зірні ж ты мой бядача
як смуткуе хата
а ў ёй хтось маленькі плача
нібы кліча таата

не хадзі ж у поўнач браце
i не лазь ў гушчары
каб не быць шчэ трэцяй маці
не насі гітары

