дарогай шырокай з дарогі нялёгкай
дый многа без ліку гадзін
на кій абапёрты стары і абдзёрты
ішоў падарожны адзін

ішоў ён да вёскі што блізка дарожкі
у полі пад лесам была
там некалі даўна ён жыў добра слаўна
там моладасцьрадасць прайшла

там кінуў ён хатку і бацьку і матку
і жонку пакінуў сваю
і дзетак маленькіх прыгожых міленькіх
пакінуў усю там радню

у дальняй старонцы лет многа бясконца
пражыў у бядзе ён цяжкой
ні шчасця ні долі не бачыў ніколі
бядуючы слёзна парой

цяпер на зямельку сваю карміцельку
прыйшоў каб пабачыць сваіх
убачыць каб хатку і бацьку і матку
і дзетак  калісьці малых

ідзець ён падходзіць і вёску знаходзіць
таксама як жыў ў ёй глядзіць
і хаты ж такія  гнілыя старыя
карчомка таксама стаіць

тут хата захаркі там еські ганчаркі
там янкава жонка жыве
тут кум давідзёнак там сват міхальчонак
там сорка што соль прадае

а вот і садочак а вот і дамочак
даўнейшы яго тут відаць
во ганак той самы з нізкімі акнамі
будынкі таксама стаяць

уходзіць у сенцы аж гнуцца каленцы
а сэрца трасецца баліць
што будзе тут скора  ці радасць ці гора
вось дзверы адпёр і глядзіць

уйшоў пазірае сваіх пазнавае
ах што ж ці пазнае калі
заплакаў нябожа і глянуць не можа
чужыя ужо там былі

