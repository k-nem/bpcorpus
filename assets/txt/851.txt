ці любіш дом свой родны дом
што ўночку  летавай парой 
шаптаннем ліп варожыць сном
слязу салодзіць цішынёй

ці любіш дом сваю страху
што многа лет гняце ў маху
крывых варот нізкі парог
што ласкай сцелецца да ног

ці любіш дом аджыўчы пах
пракосных зёл наспелых ніў
і ружы цвет што ў кальчуках
сваю прыгожасць засяліў

ці любіш дом свой родны дом
што гул жывых сасон вярхоў
і духаў стогн і віхраў хор
пералівае ў тваю кроў

ці любіш дом свой родны дом
што ў часе бур плакучых хмар
калі ў душу ударыць гром
нясе прытульны думкам чар

раз любіш ты і ўсёй душой
пад гэтай хочаш жыць страхой
кут бацькаў сэрцам сцеражы
і сэрца ў ім навек злажы

