сярод багнаў і бораў
на пясочку на рыжым
села вёска ў пакоры
як убогі пад крыжам

шумяць тонкія сосны
нуды ў шуме тым многа
выгляд вёскі нязносны
выглядае убога

людзі ў зрэбных сярмягах
лапці ногі ім вяжуць
уваччу голад смага
б’е ад іх дым і сажа

тарчаць пуняў і хатаў
ломам сценышкілеты
замест гонтаў на латах 
лахманы з ачарэтаў

гняздо ж бусел бяспечна
на страсе пачаў класці 
селянін верыць вечна
што яго ў гэтым шчасце

не пляці гэткіх божбаў
жывуць буслы пустынна
калі ж слухаць варожбаў
шчаснай ваша краіна

о жывём мы шчасліва
трудна хлеба век меці
глядзіць пусткаю ніва
пустка ў пуні і клеці

думкі скрыты памрокай
то прасветласць то цьма там
уздыхаеш глыбока
над сабою над братам

нікне з сэрца надзея
праўдзе верыць марудзіш
надта ж гора дадзене 
на свет цэлы забудзеш

сцежкі росіш слязою
гляне труд без патолі
варажба варажбою
а нядоля нядоляй

недзе ў далі палае
наша сонцабагацце
бусел стуль вылятае
бедакоў прывітаці

людзі бусла пусцілі
чысціць свет з брыды ўсякай
дый ці ж птушынай сіле
усіх знішчыць вужакаў

зводзімся забабонам
як бяду напаткаем
няма долі даўно нам
варажбой намагаем

чалавеку бясконца
шчасце ў прышласці сніцца
покі ж выгляне сонца
грызе вочы расіца

