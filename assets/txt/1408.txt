ноч глухая цьма завея
не відно і свету
толькі снег адзін бялее
ў шэрань лес адзеты

ні праезду ні праходу
белы пыл у полі
як бы тут дарожак з роду
не было ніколі
свішча плача і галосіць
вые завіруха
хаты гумны ўсё заносіць
гурбамі наглуха

цісне крэпіць халадзішча
проста ліпнуць вочы
божа што тут за ігрышча
за смех патарочы

а хто ходзіць полемлогам
ў снезе па калені
на пакуту бачна богам
выгнаны дзве цені

чаго ходзяць што шукаюць
сярод цьмынягоды
гэта ходзяць азіраюць
божы свет два годы

у старога за плячамі
мех стары трасецца
малады год пад дарамі
ажно крэкча гнецца

 фу мароз які пякучы 
уваччу іскрыцца
мерзнуць ногі праз анучы
нос гатоў зваліцца

кажа новы год старому
 дык спыні шум буры
мо пляцецца хто дадому
да свае пячуры

каб спаткаць мяне пачэсна
як вядзецца ў родзе
з жонкай з дзеткамі сумесна
у ладу і згодзе

цяжка бедным і пахілым
зжалься над народам
я хачу быць для ўсіх мілым
добрым новым годам

усміхнуўся ўзняўшы плечы
год стары на гэта
 ты гаворыш недарэчы
бо не знаеш свету

слухай дружа і вучыся
я ўжо  госць на свеце
ледзь хаджу я трасучыся
не жыхар я  смецце

перабыў свой час і  квіта
ды я досвед маю
i ў апошні раз пабыту
слухай што параю

калі хочаш ягамосцю
ў памяці застацца
ўежся людзям добра ў косці
хоць злым будзеш звацца

 што пляцеш пустапарожны
проста слухаць нудна
добры год больш помніць кожны
 гм згадзіцца трудна

заспрачаліся як дзеці
блазна і старое
што жыве даўжэй на свеце 
добрае ці злое

гоман крык бы звёў ліхі іх
проста чуць не б’юцца
толькі торбы і мяхі іх
i кіі трасуцца

 ша  сказаў стары даволі
ты да спрэчак ласы
мы ж не згодзімся ніколі
запытаем часы

вось ідуць лес перад імі
ўстаў сцяной магутнай
хвоі лапамі старымі
б’юцца ў песні смутнай

i гудуць дубы нястройна
грозна жараламі
лес трасецца неспакойна
гойдае камлямі
i чым далей лес дзічэе
неба закрывае
нават вецер там не вее
пушча  страх якая

 станьма тут  стары гаворыць
глуха на палянцы
ціха дрэвы штось гутораць
веку выхаванцы

ціха ходзяць іх макушкі
над палянкай з краю
 эй вы часы божы служкі
я вас выклікаю 

крыкнуў год стары і дзіва
зза камлёў драўляных
нібы дым ўстае маўкліва
рад цянёў нязнаных

выйшлі цені на палянку
ўсе пад нумарамі
ў беласнежную катанку
ўлезшы з галавамі

на адных бы кроў гарэлі
знакі агнявыя
а з другіх чуцьчуць глядзелі
напісы сляпыя

год стары ўстае прад імі
i кажа ўладарна
 станьце годы злыя з злымі
хто не згінуў марна

i вы добрыя гадочкі
вечнай праўды стража
станьце бліжай у радочкі
няхай кожны скажа

ці звялася ці пануе
памяць ваша ў свеце
як кахае як шануе
вас патомствадзеці
так сказаў стары і годы
добрыя і злыя
замільгалі бы ў нягоды
лісці залатыя

годы з напісам чырвоным
паасобна сталі
мноствам страшным незлічоным
пушчу запаўнялі

а іх напісы гарэлі
слупам агнявістым
ад іх неба чырванела
пушча з снегам чыстым

годы добрыя нясметна
сталі ўсе па чыну
цьмяна бледна чуць прыметна
зліўшыся ў раўніну

i выходзіць цень бясшумна
глуха дакладае
 я напоўніў людзям гумны
я  год ураджаю

людзі трохі падабрэлі
ураджай хвалілі
як дабро ж маё паелі
дык мяне забылі

паліняла і звялася
памяць між народа
так сказаўшы адышлася
цень ўраджаюгода

 а я голадам вядомы
я  год галадоўлі
я спустошыў людзям долы
гумны і будоўлі

мерлі людзі і жывёла
як з атруты мухі
счысціў я усё дагола
нарабіў разрухі
а мяне дагэтуль людзі
часта ўспамінаюць
так было і гэтак будзе
зла не забываюць 

сказаў гэтак цень з крывавым
агнявістым знакам
 я быў згодаю ласкавым
рассыпаўся макам

каб лагодзіць жыць у згодзе
згода панавала
быў парадак у народзе
царствы сябравалі

а прайшоў мой час як смецце
знішчылася памяць
ці быў я ці не на свеце 
нават і не ўцямяць

 калатню я даў народу
меч прынёс пажары
я забраў яго свабоду
я  год помсты кары

я растрос зямлю дазвання
я быў год няшчасны
аба мне ж апавяданні
свежы чоткі ясны

 а я сеяў зерні знання
праўды разуменне
волі радасці жаданне 
я  год прасвятлення

мой агонь гарыць і ззяе
сэрцы людзям грэе
аба мне слых не ўмірае
i жыве надзея

я мрок сеяў у народзе
зацямняў галовы
сціхні голас часаў годзе 
год прамовіў новы
i ўсё змоўкла ціха стала
цені ўсе застылі
толькі пушча задрыжала
дрэвы ўзгаманілі

i стары год стаўся ценем
поўнач падступала
i пячаці задумення
на ўсё накладала

 цені згіньце я ўладарны
гаспадар над вамі
мой прыйшоў час  цені марна
зніклі між камлямі

змоўкла пушча сціхла бура
зоры замігалі
i зямля і лес пануры
новы год віталі

i ўсё поглядам пытае
маладога года
што нясе нам чым спаткае
новая прыгода

