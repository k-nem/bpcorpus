з маленства мы ірваліся у горад
хто ў інстытут а хто і на завод
і для радзімы сталі мы апорай
і ў працы і ў імгле ваенных год
пасля вайны жылі мы беднавата
а вёскі проста слеплі уначы
мы перад імі ў нечым вінаваты
хоць мала чым маглі дапамагчы
зямля і неба звязаны дажджамі
мы з роднай вёскай  памяццю навек
прывыкшыя да тлуму гараджане
цяпер ірвёмся да лугоў і рэк
не з настальгіі не для пакаяння
не на густы асенні медазбор 
мяне завуць свая зямля і бор
як марака мары і акіяны
каб зноў адчуць салёныя турботы
гаспадароў адроджанай зямлі
вясна ідзе
на мне чужыя боты
і я крыху чужы іду ў палі
халодны вецер ты не скавычы
і не свішчы так рэзка і трывожна
а ногі месяць гразь нібы квачы
спрачаюцца з вясновым бездарожжам
сапраўдныя зямлі чараўнікі
свае паэмы трактарамі пішуць
палі палі  сялян чарнавікі 
і працаю і вечнай праўдай дышуць
на іх радкі пшаніцы прарастуць
хай дзень жніва ад сонца будзе яркі
люблю вясновы гуд і перастук
і рэактыўны голас цыркуляркі
якая непаўторная паўторнасць
я маладзею
зноў гатоў к рыўку
пачаўся дзень
і на палетак чорны
паклала сонца цёплую руку

