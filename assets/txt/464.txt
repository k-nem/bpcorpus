на вялікім свеце б’е жыццё крыніцай
барацьба за волю і за долю рдзее
маюць панаванне вера і надзея
асвяціць народы лепшы быт маніцца

на вялікім свеце неба слёз не сее
ёрмаў не майструе крыўдачараўніца
не галубіць думак цемраасляпніца
і не водзіць душаў пагібення кнеяй

на вялікім свеце б’юць званы на славу
людзі з плеч скідаюць ланцуговы скруты
к сонцу йдуць браточна з рабскае пакуты

на вялікім свеце ўсё ідзе па праву
па законе божым з яснатой яскравай
а у нас у нас што толькі звоняць путы

