пусціўшы дома пагалоску
што я нядуж лячыцца час
пакінуў горад еду ў вёску
набраць здароўя на запас

трухкоча брычка па дарозе
сам разымблюм за фурмана
мяне ж падкідвае на возе
ад ям калдобін і канаў

дарогі нашы ой дарогі
былі няважны для язды
цяпер сам чорт паломіць ногі
на хвост нагоніць верады

ах вы шляхі
з гары на горку
кульдыккульдык то ўвысь то ўдол
збярэшся з думкай на гаворку
а тут пад зад цябе вандол

конь пазірае ўбок з укоса
на плех мурожны пад кустом
ды круціцьверціць пад сам носам
як той кадзільніцай хвастом

абапал высяцца прысады
а дрэвы пэўне па сто год 
было іх больш дый далі рады
працерабіў іх свой народ

гляджу на звалены бярозы
маркотна думкі пацяклі
змаглі вы буры і марозы
людской сякеры не змаглі

а людзі ведама як людзі
як кожны наскі чалавек
садзіць сягоння тое будзе
што ўчора так нядбала ссек

бяжыць пад коламі гасцінец
бягуць прысадзіны назад
вакол бясконца светдзядзінец
палеткі вёскі лес як сад

знаёмы гэты мне шлях родны
даўгінаўскі вядомы шлях
які нёс годных і нягодных
на векавых сваіх плячах

з даўгінава ў мінск балаголы
па ім бывала дзень у дзень
ад дзёгцю пах скрыпня ад колаў
шум ад людзей
і ўсё як цень

як сон нязбытай абяцанкі
заціхнуў шлях як птах зімой
цяпер даўгінаўскай фурманкі
ты не спаткаеш браце мой

ты не спаткаеш стуль суседа
а мо й матулі з вас які
былі сваймі у шчасці ў бедах
цяпер чужыя чужакі

ды ані вестачкі адтуля
і нібы сам адтуль далей
адно пачуеш як зязюля
кукуе там як і даўней

а воўк завые  адгалоскі
лятуць сюды калі дзень ціх
як бы і воўк адгэтуль вёскі
забыць не можа там  у іх

для птушкі вольнай і для звера
як і для думкі  ўвесь ім свет
для іх не ўпішаш на паперы
ні меж гранічных ні пікет

калісь мы ў рыгу збожжа везлі
цяпер зямлі завезлі часць
але ж куды мы думка ўлезлі
глядзі наклічама напасць

ану мой косю
што там
пустка
вярні з гасцінца ўбок гужом
бо далей  пропуск і пшэпустка
стань разымблюм
акопы ўжо

