наведаў я той дом даўно знаёмы
дзе мы з табой бывалі ўжо не раз
дзе хвой шатры як волатаў шаломы
нас вабілі з дарогі на папас

гадалі так а выйшлася іначай
i гора ты пакут зазнала шмат
аб доме тым ніхто з нас не заплача
ты ж аглянешся з горыччу назад

пустуе наш пакой асірацелы
i мой партрэт не зняты са сцяны
глядзіць нібы ў пахмеллі спахмурнелы
разгублена пытае  дзе ж яны

i выраб мой дасужае мінуты
рагаты сук пад напісам чымган
прыродаю так вычварна загнуты
гадае там пра родны казахстан

валяюцца як смецце пацяробкі
забытыя драбніцы на стале
акуркі ў попелцы пяро каробкі
i чорцікі скалечаныя ў шкле

i ложак наш у холадзе застылы
на ўсю сцяну стаіць як саркафаг
i слой густы драбнюсенькага пылу
спакойненька паслаўся ў галавах

курэў таксяк агеньчык цьмяны быту
ды час прайшоў агеньчык наш пагас
яшчэ этап вандроўніцтва пазбыты
i кончыўся часовы наш папас

чакае нас у роднай беларусі
разбураны ды мілы наш куток
ачуньвай жа мой добры друг маруся 
i родны край і дом наш недалёк

