распускалася сонца  ружовы цвет
зіхацелі лугі пад ім
як павіны хвост разгортваўся свет
пад уражаным зрокам людскім
наплывалі чароды ліловых хмар
залатыя злівы лілі
і вясёлкі сямікаляровы пажар
піў ваду з ізумруднай зямлі
серабрысты густы вадзяны пасеў
шумеў па цяжкіх садах
быў зялёны парознаму мох на страсе
і бляшаны замкавы дах
і сівела звінела ад кропель рака
і ў гарачым святле плылі
сінія песенькі жаўрука
над карычневай песняй раллі
чырванеў бялеў і ліўся кірмаш
цвіў і пахнуў як бэз і язмін
сапяжанак сангіна цыганак гуаш
і ракаў нясцерпны кармін
цьмянай меддзю дыхалі ў дзежках ліны
і гарэлі ў руках людскіх
паліваныя як аліўкі збаны
з палкім сонцам што білася ў іх
над кадоўбцамі з сонечным мёдам дрыжаў
ап’янелы пярэсты чмель
андаракаў хванды былі як жар
як валошкі як сонца як хмель
вуснаў каханых вішнёвы агонь
белы хмель у тоўстай касе
шлях дамоў далёкі аранжавы звон
маладзік што драбіцца ў расе
адышло ты каханне ў сівыя палі
прывід шчасця зіхоткага знік
і пагаснулі выцвілі фарбы зямлі
як стары сялянскі ручнік
бледны голад устаў і крыўда ўзрасла
разлівам крывавых крушын
дзе вы цёмныя кучары вішань сяла
дзе ты сонца маёй душы
свечкі воск агеньчык над ім як лязо
жоўты воск каханай рукі
дымнашызыя плыткія рызы ксяндзоў
малінавыя бадзякі
на каго ж ты марозназялёны палын
горкі верас ліловых палян
мірыяды помстаў нястрымная плынь
барвяны гнеўны вулкан
быццам белая лава што з этны цячэ
бруіла лава палкоў
і ўцякала цемра ад сініх мячэй
ад блакітнага грому падкоў
потым барву зарніц глытала імгла
і пад покрывам буры сухой
беларусь як макава поле цвіла
кожны мак  пажар пад страхой
сіні спеў жаўрука аранжавы звон
мёд валошкі зіхоткі шлях
андаракаў хванды вясёлак агонь
сонца б’ецца ў зялёных збанах
згасае згасае вясёлкавы плёс
памяць памяць малю малю
аднаві мне фарбы палёў і нябёс
аднаві мне маю зямлю
ад мяжы над якой месяц дрыжыць
да мяжы ў заходняй крыві
ад сіняй мяжы да барвянай мяжы
аднаві мой край аднаві
як махровая сажа ў хаце курной
чарнела навокал імгла
                                      
чалавек у цэлі сядзеў пад зямлёй
трэці год у цэлі сядзеў пад зямлёй
пажыццёва ў цэлі сядзеў пад зямлёй
пажыццёва
без іскры святла

