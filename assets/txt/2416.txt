калі пачалася вайна для мяне
у самае першае тое світанне
ад бомбы найпершай
і ўсё як у сне 
сустрэча з вайной і з табой развітанне
нядаўна сады адцвілі
па начах
так пахла наўкол белавежскай сасною
я нават хадзіць асцярожней пачаў
я быў перапоўнен табой і вясною

а што мая родная мог я зрабіць
на захад мы ехалі ворага біць
і апынуліся раптам на ўсходзе
я слухаў загады
я быў у паходзе
ні ў чым не вінюся
не лашчыла нас
дарога вайны
але гэта не ўцеха
пытаўся шукаў  і ні слыху ў адказ
ні следу нідзе ні далёкага рэха
я часта з надзеяй і страхам лавіў
на станцыях
мільгануўшыя вочы
ва ўсіх ён вайною аднолькавы быў 
з трывогай і просьбай той погляд жаночы

і ноччу ў зямлянцы прасіў я тайком
цябе можа быць нежывую прысніся
сабе загадаў я
салдацкім пайком
і з дзецьмі і з бежанкай кожнай дзяліся
і больш не было ўжо сустрэчы з табой
а толькі з вайною было развітанне
і кожнай вясною
не першы свой бой 
цябе ўспамінаю
і тое світанне

