пад чырвонай зоркаю
армія чырвоная
прайшла долы горы
і лясы зялёныя

калі крывапіўцы 
генералы царскія 
аднавіць хацелі
парадкі жандарскія

пад чырвонай зоркаю
ад рукі зладзейскае
кроў лілася светлая
чырвонаармейская

гуляла шалела
подла інтэрвенцыя
француз англічанін
путы ўскласці меціўся

пад чырвонай зоркаю
ўстаў народ працоўны
і прагнаў за моры
бандытаў каронных

былі бітвы бойкі
за свабоду працы
і сцяг перамогі
ўзняўся красавацца

пад чырвонай зоркаю
армія чырвоная
пройдзе долы горы
і лясы зялёныя

калі рабскі захад
руку ўзняць захоча
на край бальшавіцкі
на ўладу рабочых

інтэрвенцкім бандам
не гуляці болей
па савецкім буйным
нязмераным полі

пакрыецца славай
наша пагранічча
калі к абароне
партыя пакліча

пад чырвонай зоркаю
армія чырвоная
пройдзе долы горы
і лясы зялёныя

