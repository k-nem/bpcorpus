байка
сцяпан і брат яго васіль
шнурок надоечы касілі
а пацягаць касу да полудня ад ранку 
не то што выпіць кавы шклянку
ды павадзіць пяром па гэтай вось паперы
змарыліся касцы без меры
аднак жа не даюць спакою косам 
пракос праходзяць за пракосам
а фінцясука ў халадку
ляжыць як пані на баку
пад вербалозавым кустом
памахвае сабе хвастом
то пазяхне то дрэмле зноў
то ловіць мух то скакуноў
ужо спаўдня і ўжо касцу
аж гоніць з голаду асцу
паклаўшы косы пад пракос
і ўцёршы лоб і потны нос
касцы падселі к кусту
дасталі з торбы хлеба лусту
збан малака ды кожны сваю лыжку
і пачалі сярбаць пакрышку
а фінця ім глядзела ў рот
і ёй падцягвала жывот
ды прагавітымі вачыма
за лыжкаю сачыла
хвастом віляла і прасіла
але як не касіла
то не пазвалі й да збана 
апаражнілі ўдвух да дна
скурыўшы дзве сабачых ножкі
васіль прылёг на трошкі
сцяпана зноў жа сон змарыў
хоць ён здаецца не курыў
а фінця гэтым часам
даўно ў збане ўжо з мордай ласай
ды толькі ёй лізаць няміла
бо галаву ўшчаміла
яна й сюды яна й туды
ніяк не збыць ліхой бяды
хоць адракайся галавы
і стала выць
пакуль касцы праз сон пачулі тыя гукі
пакуль дасталі з гладыша
дык чуць не вылезла душа
у беднай сукі
і як агню з тых дат яна
баіцца кожнага збана

цераз мяжу і фабрыкант і пан
так сквапна шчэрацца на наш савецкі збан
гатовы праглынуць не толькі палізаць
так точаць іх пражэрства мукі
не ўпэўнены адно драпежніцкія сукі
ці з галавою вернуцца назад

