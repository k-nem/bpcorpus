як дзень адыходзіць прыходзіць нябыт
начных заспакоеных сноў
ізноў я выходжу глядзець на блакіт
на зоры далёкія зноў

як нам таямнічы іх шлях разгадаць
яны за арбітай зямлі
праз дальнія далі праз сінюю гладзь
плывуць як плывуць караблі

плывуць і шляхоў іх праменная ніць
загадкава мару кране
і там у кагонебудзь сэрца гарыць
як сэрца гарыць у мяне

магчыма і ён за пачаткамі схем
сядзіць і не лічыць гадзін
над безліччу гэткіх як мы тэарэм
над планам складаных машын

прымі прывітанне бясконцы сусвет
далёкіх цэнтаўраў і львоў
далёкі таварыш далёкі паэт
з няходжаных млечных шляхоў

а я на зямлі  малады астраном 
з нязнаным размовы вяду
наш вецер трывожыць траву за акном
наш вецер трывожыць ваду

далёкі таварыш і казак і сноў
і песень абуджаных госць
у жылах тваіх неспакойная кроў
няўрымслівая маладосць

мы творчаю прагай разбурым мяжу
працуй над складанасцю схем
і я калінебудзь табе раскажу
урыўкі пачатых паэм

тады мы ў прасторы абжытых планет 
да іх жыхароў і жылля 
ад нашых хацін адашлём свой прывет
увага
гаворыць
зямля

