як ішлі у лясы партызаны
на заклятага ворагапана
расступаліся долы і горы
шляхі значылі сонца і зоры

як табун разграмілі варожы
партызаны ў сваім падарожжы
задымелі агні на начлезе
зашумеў кучаравы бярэзнік

як жа свой партызан адзін здрадзіў
і навёў ліхадзеяў к засадзе
пайшоў гул па зялёных імшарах
паплылі небам чорныя хмары

а на вогнішчы попелу горсці
а ў тым попеле чорныя косці
выюць ночкай ваўкі на палянцы
касцякі даядаючы здрайцы

як прыйшла перамога над панам
ішлі з песняй з лясоў партызаны
расступаліся долы і горы
шляхі значылі сонца і зоры

