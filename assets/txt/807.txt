я ад вас далёка бацькаўскія гоні
на чужое неба ўжо гляджу сягоння
але думкай сэрцам толькі вас я знаю
як і жыў жыву я ў сваім родным краю
і няма на свеце так вялікай меры
і няма на свеце так каваных дзвераў
каб хоць на часіну ў будні ці ў нядзелі 
беларусь са мною разлучыць пасмелі

я ад вас далёка скажуць гэтак людзі
але хто заглянуў у чужыя грудзі
і паняў хто шчыра той агонь і мора
што гарыць бушуе і аб чым гавора
пойме толькі гэта хто аж да сканання
не пазнаў спакою не пазнаў прыстання
каго доляведзьма ад самой калыскі
кідала па свеце як той ліст вятрыскі

я ад вас далёка а дзе ні гляджу я 
дома толькі думка днюе і начуе
знаю толькі пушчы белавежскай гоман
знаю толькі рэчку  з плытнікамі нёман
дзе ў чужыне будзе сад так гадаваны
дзе такі там хорам важна збудаваны
што мне замянілі б хату і бярозкі
хату і бярозкі беларускай вёскі

я ад вас далёка дзеліць нас паўсвета
а жыву ж я з вамі і зіму і лета
чую з вамі ўвосень непагоды песню
цешуся з праталін вольнага прадвесня
і ці сонца ўзыйдзе і ці сонца зайдзе
вечна з думкай там я мой спакойны край дзе
з выраю ж як толькі сустрачаю гусі
весці ў іх пытаю з роднай беларусі

я ад вас далёка жыву між чужымі
чую ж вашы песні водклік шлю сваімі
дабываю песні ад душы ад сэрца
аж бы сам за імі к вам ляцеў здаецца
не зрабіць нікому гэткай дамавіны
і не вырыць ямы гэтакай глыбіны
каб у іх з вачэй мне беларусюмаці
як людзей хаваюць гэтак пахаваці

я ад вас далёка божа ты мой мілы
неразлучны з вамі да самой магілы
не пакіну думаць світам і ўпацёмку
як там жывіцё вы як жыве старонка
а хоць дасць мне доля ў дамавіне месца
ўстане цень з зямлі мой на крыж абапрэцца
і ў той бок глядзеці будзе век нязводна
дзе ляжаць загоны беларусі роднай

