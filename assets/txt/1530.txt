цёплы вечар ціха ўсюды
на заходзе сонца
хмаркі захад чуць заслалі
тонкім валаконцам

ззяюць хмаркі ў пазалоце
пажарам палаюць
за гарою ціхаціха
песні заміраюць
выйшаў рольнік з хаты ў поле
ды па межах ходзіць
каб пабачыць сваім вокам
як бог жыта родзіць

твар сур’ёзны ў селяніна
важны задуменны
ходзіць рукі залажыўшы
за той пас раменны

леглі гожымі радамі
вузкія загоны
апранула зямляматка
кажушок зялёны

густа жыта маладое
поле ўсё акрыла
лапушное сакаўное 
проста глянуць міла

сямтам колас раскрывае
свой пучок зялёны
дзенідзе ўжо яго вусік
блісне на загонах

селянін глядзіць з уцехай
ходзячы ў тым дары
так ні поп ні ксёндз не ходзяць
пры сваім алтары

