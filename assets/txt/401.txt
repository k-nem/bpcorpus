чуць мы божы свет убачым
і да самай да магілы
ўсё як ёсць крыжамі значым
ці то міла ці не міла

як у хаце нарадзіўся
бабка крыжам прывітала
як у цэркве ахрысціўся
крыж кума падаравала

як пайшлі дні маладыя
зноў без крыжа ані трошкі
дзе ні ступіш крыжавыя
і гасцінцы і дарожкі

крыж баліць табе бяднязе
ад той цяжкай ад той працы
накрыж латы у сярмязе
накрыж дзюркі ў тваёй хатцы

пальцы накрыж ты складаеш
ад напраснай ад напасці
крыжам злыдняў адганяеш
каб ад крыўдаў не прапасці

доляй мучаны паганай
след слязой пачнеш крывавіць
крыжам ляжаш распластаны
на сваім абы паставіць

крыжам ляжаш за парогам
у той цэркве дзе хрысціўся
крыжам ляжаш перад богам
каб цябе ён не забыўся

так жыцця крыж мусіш несці
як дзяды твае насілі
а як данясеш да смерці
крыж паставяць на магіле

