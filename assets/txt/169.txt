штогод вясной у дзень вялікім званы
збіраюцца яны як буслы ў вырай
і йдуць пад вокны гурмай абарванай
набожную жальбу заводзіць шчыра
паны атласныя і зрэбныя сяляны
вітаюць іх як послаў з тога міру
той кіне свенчана яйцо а той  мядзяк
як жабракоў іх дарыць свой брат і чужак

журбой ноч іхні блаславіць напевы
бо ходзяць валачобнікі па ночы
шыпяць над імі галінамі дрэвы
глядзяць на іх начніц сляпыя вочы
а ўсё як быццам сіверу павевы
як валачобнікі цямрыцу славіць хоча
о ноч о бесканечны твой над намі ход
калі ж пакінеш ты туманіць наш народ

ні там дзе дзікія зімуюць гусі
ні там дзе дрэмле поўначы краіна
ні з добрай сваёй волі ні ў прымусе
ніхто нідзе не чэз такой жывінай
як чэзнеш ты няшчасны беларусе
у валачобнікі запісаны судзьбінай
штогод ты ходзіш дабравольным жабраком
і рабства вечнае ўсхваляеш пад акном

ці ж нас такое зроду ўжо пракляцце
зачаравала чарамі сваімі
што мусім мы пад вокнамі стагнаці
губляці пад крыжамі сваё імя
й не знаючы век бацькаўшчынымаці
у ёрмах валачыцца між чужымі
ці ж нам ніколі ўжо прасветласці не знаць 
гібець гнісці й не жывучы канаць

вялікі дзень з вялікаю надзеяй
лет тысячы са дзве таму ўжо будзе
як між людзьмі то гасне то яснее
і толькі ж торг вядуць б’ючыся ў грудзі
прадажны кніжнікі і фарысеі
свяшчэнным іменем яго а людзі
гудзяць званы гул медны прэцца да нябёс
ды валачобнікаў прыпеў  хрыстос васкрос

