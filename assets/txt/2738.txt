ўстану ранкам насустрач сонцу
і па цёплай зямлі пабрыду
там дзе яблыні мараць бясконца
у блакітным вясновым саду
пацягнуся і сну аковы
ападуць з пасвяжэўшых рук
моц напоўніць вялыя словы
сэрца ўзбудзіцца яры стук
і пайду па расістых палетках
так каб з новым спаткацца днём
і махнатая алая кветка
кветка сонца заззяе агнём
ў новым дні ўсё прыгожым будзе
ён паўстане над новай зямлёй
паднімайцеся добрыя людзі
крочце к сонцу поруч са мной

