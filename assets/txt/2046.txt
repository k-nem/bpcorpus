вось нікому ні такому
як нашай ганульцы
нават скора будзе сорам
ёй прайсці па вуліцы

мужык  чысты камуністы
сын  у камсамольцах
трэба сесці за стол есці 
богу не памоляцца

багоў з хаты як вар’яты
выкінулі ў смецце
покут голы невясёлы
як у той павеці

і ганульцы ўжо зязюльцы
памаліцца недзе
як патрэба ёсць да неба
дык бяжы к суседзям

дык нікому ж ні такому
як нашай ганульцы
вось жа гора кажа сорам
ёй прайсці па вуліцы

так і плача небарача
што багі адменены
матка боска зараз вёска
пойдзе ўся за леніным

