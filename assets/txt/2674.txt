дагарэў за брамай небакрай
месяц паміж воблачкаў плыве
выйду зноў як у мінулы май
басанож прайдуся па траве
дымная сцюдзёная раса
цёмныя ў траве ад ног сляды
а такога рослага аўса
я не бачыў доўгія гады
бач хмызы спляліся як павець
светлякі мігцяць гараць святлей
перад тым як звонка ў лозах пець
прачышчае горла салавей
лашчыцца трава да босых ног
з дальніх паплавоў плыве ракой
ледзь прыкметны сумны халадок 
подых юні ўходзячай маёй
паімчаць за ёю наўздагон 
хоць і схопіш  усё адно падман
дзе каханне тых мінулых дзён 
весніх паркаў бэзавы туман
нават шкадаванне  дзе яно
зноў вясна і жаль знікае зноў
так губляюць пах перад вясной
ссохлыя сцябліны палыноў
ціха цмокае у сне рака
о як добра як прыгожа жыць
раска як русалчына луска
на вадзе ад месяца гарыць
а вакол травіцы роснай рай
і бярозак белая сям’я
мой чароўны беларускі край
бацькаўшчына светлая мая

