маці хана і жонка хана
кветка шчасця пагоншчыца зла
я была бязмерна каханай
і бязмерна грознай была
паўтаралі імя маё крыкам
нават кінутыя са скал
я жаданай была і вялікай
як вада алаха ў пясках
я рабыняй была і законам
і абраным дарыў зару
невымоўны рай майго ўлоння
і пяшчота вуснаў і рук
і анёл мне ў дзверы пастукаў
і спакой да сканчэння год
дзе яны мае цёплыя рукі
дзе падданыя племя род
белы камень мёртвых кварталаў
раз на месяц  казіны крок
сон муроў кенасы і скалы
раніц сінь барва дня ночы змрок
над бяздоннем пячорымагілы
сотні вокнаў глядзяць у прастор
і ламае час свае крылы
ля магільні на мёртвым плато
мела час падумаць пра гэта
што такое багацця гной
ўлада ўся ўсё золата свету
перад простай людской цеплынёй
што такое нянавісць у сэрцы
кроў падкопы людзібагі
перад простай ісцінай смерці
перад вечнай спякотай магіл
непатрэбная чэрапу ўлада
непатрэбнае золата тло
і ніхто не скажа ты  радасць
і не крыкне ў адчаі ты  зло
толькі зрэдку ў начную спякоту
у асенні чарнільны сум
чую з прорвы словы пяшчоты
джаніке джанікеханум
ціхі кліч у мёртвых кварталах
цень імя што ў далёкіх вяках
трапятанне і страсць выклікала
больш нічога
як мала
алах

