ты яшчэ гэтага сэрца не знала
хоць і прайшло праз вайны ураган
у асвянціме ляжалі навалам
косы жаночыя
шэры курган

тыя жанчыны пакутліва зніклі
хочацца з гэтага месца ўцячы
гэта ніколі не зробіцца звыклым 
пільна ўглядайся і гнеўна маўчы

раптам убачыў я збоку ў той грудзе
косы дзяўчынкі і белы каснік
хто ты малая пакутніца
людзі
перадсмяротны вы чуеце крык

як у дзяўчатак у косах убачу
сёння маленькі такі каснічок
сэрца пакіне мяне і заплача
і на хвіліну наваліцца змрок

