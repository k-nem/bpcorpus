невясёлая старонка
наша беларусь
людзі  янка ды сымонка
птушкі  дрозд ды гусь

поле  горы ды каменне
потам зліта ўсё
сенажаць  адно карэнне
сівец ды куп’ё

родзе шнур несамавіта
колькі б працы ўнёс
ячмень з сажай з званцом жыта
з свірэпкай авёс

небагатыя і вёскі
садоў ў іх не знаць
толькі часам дзе бярозкі
як тычкі стаяць

а па вёсках люд убогі
век бяда ў крук гне
вечна ў лапцях гное ногі
зрэб’е спіну тне

цёмны цёмны народ гэты
трудна і сказаць
абарваны неадзеты
не ўмее чытаць

з яго кожны насмяецца
назаве дурным
бедны люд так бы здаецца
плакаў разам з ім

так няміла як магілай
неяк выдае
беларусь мая старонка
дый люблю ж яе

я калі б з ёй разлучыўся
плакаў з усіх сіл
эй бо дзе воўк урадзіўся
яму куст той міл

дома голаду дазнаю
з’ем хлеба вады
горай жыці ў чужым краю
болей слёз нуды

там не знойдзеш братніх сэрцаў
там кожны чужым
будзеш жыць з нудой у спрэчцы
ды адзінадным

песню родную зацягнеш
хто пачуе хто
там любіць свой край прысягнеш
лепей як жыццё

