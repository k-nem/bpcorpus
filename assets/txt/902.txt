бандурыста арол сізы
добра табе браце
маеш крылле маеш сілу
ёсць калі лятаці
цяпер ляціш на ўкраіну 
цябе выглядаюць
паляцеў бы я з табою
ды хто прывітае
я чужы тут адзінокі
і на украіне
сірата я мой галубе
як і на чужыне
чаго ж сэрца б’ецца рвецца
я там адзінокі
адзінокі а ўкраіна
а той стэп шырокі
там павее вецер буйны
як брат загавора
там у полі доля воля
там сіняе мора
выйгрывае хваліць бога
тугу разганяе
з буйным ветрам там магілы
ў стэпе размаўляюць
размаўляюць такім ладам
сумуючы ў полі
было калісь ды мінула
не вернецца болей
паляцеў бы я паслухаў
заплакаў бы з імі
ды бач доля прыкавала
між людзьмі чужымі

