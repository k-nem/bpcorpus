мой сад калодамі абведзен мёдных пчол
што гаманяць як неўгамонныя музыкі
іх з лета ў лета звоняць звончастыя зыкі
і далятаюць да блізкіх і дальніх сёл

я дбаю аб вуллёх куру свянчу наўкол
запасу ўвосень мёду кідаю вялікі
сляджу зімою каб чарвяк не ўбіўся дзікі
вясною шчыра падчышчаю верх і дол

але як дойдзе час выходзіць рою ў свет
ён не садзіцца дзе назначу я пасадку
а коціцца чужы дзе зацвітае цвет

або як мёд пайду я падглядаць у кадку
і тут бяда  не ўсё ў парадку і даглядку
як рой і мёд падгледзеў ўжо сваяксусед

