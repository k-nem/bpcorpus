на сходах часта ў звон мы гучна б’ём
і абалдзеўшы ў пустаслоўі тлумным
давайце вып’ем  розум не прап’ём
бо ў нас яго няма жартуем сумна

прывыклі ўсе мы да прамоў грымотных
да спіскаў памінальных тэмаў модных
зрабілася ўжо звычкай неўпрыкметкі
усё ўзгадняць і прад’яўляць даведкі

каб разжаваць пытанняў важных соль
да старшыні у кабінет нас клічуць
трэ узгадніць  і пальцам тыц у столь
а там на версе столь падлогай лічуць

цікава там ды што ты ні кажы
сягоння я за іншае ў трывозе
грабуць зямлю зубастыя каўшы
аднолькава на свіслачы і волзе
аднолькавы убогі пах катлет
у душных падарожніцкіх харчэўнях
я сам штодзень кіплю ў жыцця катле
навошта мне набег я не качэўнік

я не хачу за модаю ляцець
і так іх шмат лаўцоў кар’ер і моды
не балбатаць  за працаю святлець
не узгадняць а жыць жыццём народа

і хто мяне за тое папракне
што слова я пакутліва шукаю
каб расказаць аб роднай старане
і пра цябе любоў мая цяжкая

