без сцягоў без прамоў без багнетаў
без атак з памінаннем чартоў 
вяршыць яна справы сусвету
побач з іншай гісторыя той
без крыклівай і кідкай грубасці
з ёю робіць справу жыцця
але той  барабаны і трубы
гэтай  сціплы спакой забыцця
                                              

ў час разгрому прайграны і раны і планы
ў сто слупоў аж пад неба дымяць
гэта ўспыхвае пушкініяна
каб не пэцкалі любых імя
ляпнуў нехта слова міжвольнае
наракнуўшы на штось і таму
рве купала паперы крамольныя
каб сяброў не павесці ў турму
ў паляўнічых доўгія лапы
ім гаворыць кожны трафей
ёсць  свае з прадажнаю зяпай
ёсць  ахранка сд і гестапа
есць каб людзям да іх не трапіць
ў кожнай попельні  аўтадафэ
пра падзеі ратнай гісторыі
ў паднябеснай слава звініць
ўсе архівы прыватнай гісторыі
ў выбаровай яме у адходжым месцы й агні
пра вялікую трубы гнюсяць
пра малую шапочуць лісты
ды яе забіваюць хлусы
а цябе забівае  святы
не спяваюць нідзе араторый
пра твае неўміручасць і жах
гіне праўда прыватнай гісторыі
у пляткарак на языках
і паколькі ідзе непрыкаянай
і паколькі ў хлусні  сто ног 
выглядае нязломны  каінам
дантэ  бабнікам юдам  пан бог
і за шэйлака йдзе бяссрэбранік
прадае багушэвіч пяро
і хаваюць мільёны пад зрэб’ем
страстацерпцы за бедны народ
некрыклівая безабаронная
бо адкрыты ж кожны парог
патанае ў чорным бяздонні
а гісторык  адзіны бог
ды сумленне і нюх некаторых
якіх нельга маніць навучыць
ўсю гісторыю гэта гісторыя
на нябачнай пласе маўчыць
у засценку дапытчыкаў платных
дзе ў вяках на цвіках стаяць
ты прабач чалавецтву прыватная
што не можа цябе адстаяць
                                    

абяздоленая абясхлебленая
сярод родных душаў  адна
ўсё ж вядзе яна людства да неба
толькі ўбогая толькі яна

