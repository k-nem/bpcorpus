дзе ты хатка дзе сялібка
родны мой куточак
што мне даў бы скаратаці
рэшту дзён і ночак

дзе загон зямелькі чорнай
дарагая ніва
што дала б мне нацяшацца
з залатога жніва

дзе ты конік мой буланчык
хто цябе дзе спасціў
што павёз бы што памчаў бы
ў свет за лес па шчасце

дзе прыяцелі дружочкі
родныя чужыя
што мне б крыўдай не сушылі
леты маладыя

дзе ты любая дзяўчынка
роўная цвяточку
што мне зачыніла б вочы
у апошню ночку

што было што не  сплыло ўсё
як вадзіца ў мора
засталіся толькі думкі
на бяду на гора

засталіся толькі песні
ды што з імі будзе
доля смуткам аплятае
смехам бэсцяць людзі

