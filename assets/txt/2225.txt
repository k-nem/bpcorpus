а на вакзале гоман не змаўкае
не гаснуць там ніколі ліхтары
ад раніцы і да вячэрняе зары
няспынна коціцца за цягніком цягнік
мігаюць сінія чырвоныя агні

народу шмат мяняецца ў вагонах
адны прыехалі другія ад’язджаюць
і думы іхнія далёка дзесь лунаюць
а ў іх вачах люструецца паспешнасць
і сумна ім і весела і смешна

адны ва ўсіх жаданні й летуценні
імкнуцца ўдаль бяскрайнасць дасягнуць
дык вось таму яны й спяшаюцца ў пуць
імчыцца ўдаль за цягніком цягнік
мігаюць сінія чырвоныяагні

каля касы чарга
далі двойчы званок
 негарэлае стоўбцы варшава
я заходжу ў купэ і гляджу праз акно
на перон бурапенны як лава

паравік даў гудок
страпянуўся цягнік
скалыхнуліся важка вагоны
і удаль паплылі
замігалі агні
ўсё хутчэй
і хутчэй 
не дагоніш

за вярстою 
вярста
за вярстою 
вярста
а цягнік ўсё ідзе
а цягнік не прыстаў
за далінай 
гара
за гарою 
аблог
а цягнік не прыстаў
гэта дым толькі злёг
за слупамі 
слупы
за пасёлкам 
сяло
успаміны плывуць
агартаюць чало
беларусь беларусь
а палеткі бягуць
колькі новыя дні
табе шчасця нясуць
мы да мэты ідзём
цягніку  не прыстаць
за вярстою 
вярста
за вярстою 
вярста

бачу край мой савецкі
мая беларусь
будаўніцтва тваё будаўніцтва
вось і новы вакзал
паравік уздыхнуў
прыпыняецца злёгку
спыніўся

я выходжу з купэ паглядаю вакол
а вакзал гэты нейкі адменны
хоць і тут як і скрозь каля хат частакол
хоць і тут дзеравяныя сцены

але новы перон і будынак адзін
шмат аб чым маім думкам гавораць
руйнаванне было хай не знаць тых гадзін
хай не знаць нам мінулага гора

чуе сэрца маё думкі знаюць што там
кіламетраў за сем ад вакзала
дзе слупы і мяжы пагранічнае шрам
там і сёння не збудуцца жалю

віснуць стогны і енк разліваецца плач
над краінай забранай закутай
беларускіх сыноў распінае палач
сыноў лепшых вядуць на пакуты

цісне смутак душу у абдымках тугі
узрастае напорнасць і сіла
адыходзіць цягнік ён ідзе аж туды
за мяжу дзе крыжы і магілы

 дружа любы чакай я хачу перадаць
прывітанне ад вольнай краіны
мы сягоння ідзём вызваленне спраўляць 
не загінулі мы не загінем

прыспяшае хаду  не спыніўся цягнік
я гукаю тады наўздагонку
 закрычы на ўвесь свет хай жалезны твой крык
да змагання абудзіць старонку

закрычызагукай ва ўсе свету канцы
хай дрыжыць вораг люты трывожна
над краінай вітаюць прадвесня ганцы
дык не спынімся мы ў падарожжы

цягніка не відаць у далёкасці знік
толькі рэйкі уздрыгваюць глуха
на пероне стаю галавою панік
потым долу прыкладваю вуха

і вось чую як быццам бы стогне зямля
крык жалезны далёка пачуўся
 пралетарый злучайся надходзіць вясна
вызваленне нясе беларусі

