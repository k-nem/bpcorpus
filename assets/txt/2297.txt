іх вядуць па жытняй сцяжынцы
чатырох
пад канвоем
з дому
чатырнаццаць  старэйшай дзяўчынцы
тры гады хлапчуку малому
разам з імі ў падвал халодны
гоняць цётку  сястру міная
а мінай  гэта бацька іх родны
бацька родны
мсціўца народны
піша вораг аб ім у газетах
аб чырвонай
брыгадзе ягонай
па усіх
былых сельсаветах
клеюць новы
загад суровы
са слупоў са сцен аканіцаў
пагражаюць мінаю загадам
ён павінен скарыцца
з'явіцца
здацца ў рукі фашысцкім уладам
і вісіць той загад друкаваны
на мінаевай хаце і клеці
а не з'явіцца  расстраляны
будуць заўтра заложнікі 
дзеці
у чаканні смяротнага часу
у падвале дзеці міная
з імі цётка іх родная разам
ёй таксама расстрэл пагражае
 а чаму нас вартуюць салдаты 
знаць маленькаму хлопчыку трэба 
а чаму не пускаюць зза кратаў
за якімі і сонца і неба
а ці скора нас вызваліць татка
 скора  цётка гаворыць малому 
татка прыйдзе і ўсім нам дзіцятка
волю дасць і мы пойдзем дадому
 а чаму не прыходзіць ён
сыну
цяжка ўсё растлумачыць адразу
 спі засні  суцяшае жанчына
у чаканні смяротнага часу
цётка дзецям уклаўшы малога
кажа праўду пра лёс іх суровы
не павінен ведаць нічога
толькі меншы  сын трохгадовы
 вы нічога яму не кажыце 
навучае
дзяцей міная
сын у сне гаворыць аб жыце
па якому
пойдзе дадому
у астрожнай
трывожнай
цішы
сняцца краты меншаму сыну
 тут і мокрыя сцены
і мышы
татка татка забыў нас пакінуў
 спі засні  суцяшае кабета 
спі сынок не твая гэта справа
спі наш татка не прыйдзе
на гэта
ён не мае бацькоўскага права
ноч праходзіць
сонца ўзыходзіць
заспявалі жаўранкі ў полі
іх выводзяць салдаты
за краты
хлопчык рад і сонцу і волі
іх салдат
да сцяны прыстаўляе
цэліць кат
у льняныя галовы
пачынае
з сына міная
стрэл
упаў хлапчук трохгадовы
кат ізноў пісталет узнімае
на сцяне  заложнікаў цені

вось і ўсё
перад бацькам мінаем
станьце ўсе бацькі на калені

