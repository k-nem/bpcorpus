у горадзе без тралейбусаў
над імклівай нямоўчнай ракой
на вуліцы касманаўтаў  хата маці маёй
на вуліцы касманаўтаў дзе ўлетку бубняць чмялі
на самай мне любай вуліцы з усіх
што ёсць на зямлі
пасталі дамы ў пажары каралавых арабін 
шаснаццаць аднапавярховых і двухпавярховы адзін
а поруч з імі узносяцца над стромай садоў залатых
велічны гмах піўзавода і дом грамады глухіх
хто там смяецца з’едліва лепей няхай маўчыць
па гэтым па цёплым пыле я вуды нёс на плячы
тут маці мая ля брамы як выплыве месяца рог
чакае нястомнага сына з далёкіхдалёкіх дарог
асенняй імжой безнадзейнай і вясной
калі гоняць кароў
адзіная з тысяч вуліц ты  святло маё і любоў
нідзе ў сусвеце не стрэнеш стрэх і кветак такіх
тут гусі такія паважныя бы з марса вывезлі іх
і нідзе не песціў на свеце ніякі вішнёвы сад
такіх немаўлят крыклівых і такіх пяшчотных дзяўчат
дзяўчат што ўсю ноч да світання купальскай добрай
парой
спяваюць зорныя песні пра вярбу над ціхай вадой
спявайце дзяўчаты спявайце каб адпачыць салаўю
пра сон і вільготныя веі пра апошнюю страту маю
нябачны нікому на свеце стаю і слухаю вас
каб сэрца не сумавала ў чорны паўночны час
вуліца касманаўтаў збягае ў лагчыну з гары
вытокі яе  у горадзе вусце яе  ў дняпры
направа  дамы і краны і шызы з комінаў дым
налева  дняпро і абрывы і аблокі над гэтым усім
цяпер жа далёка за поўнач як згаслі агеньчыкі ўсе
над ёй беларускае неба ў сваёй адвечнай красе
зменліва ззяе капэла сінее віно ў каўшах
шлях чумацкі віхурыцца пылам срэбны батыеў шлях
спявайце дзяўчаты спявайце  крылаты чакае лёс
з вуліцы касманаўтаў на срэбны гасцінец нябёс
дзякуй за адпачынак сад зацвіў недарма
я іду адсюль я спяшаюся дарозе канца няма
і недзе далёка свеціць як забыты цёплы маяк
вуліца касманаўтаў 
пустая калыска мая

