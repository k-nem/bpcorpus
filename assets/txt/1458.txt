не ў салдаты выпраўляе
маці свайго сына
не на службу ў двор да пана 
едзе ў суд хлапчына

знае маці  не жартуюць
судзяць суддзі строга
хоць сынок яе не злодзей
не зрабіў нічога

не забіў не абясславіў
о не не крый божа
гаварыў ён  ну што ў гэтым 
што так жыць нягожа

жыць і гнуцца прад багатым
поўзаць чарвякамі
што даволі ўжо цярпелі
доўгімі вякамі

што даўно пара за розум
бедным людзям ўзяцца
i парадкаў справядлівых
трэба дабівацца

а каб справіцца з няпраўдай
з крыўдаю з бядою
дык націснуць трэба людзям
дружнай грамадою

конь запрэжан ўсё гатова
смутная дарога
не суліць яна старэнькай
добрага нічога

горкі жаль акрыў кабету
i здушыў ей грудзі
ў кут забілася і плача
каб не зналі людзі

яе гора і трывогі
i жальбы па сыну
 з богам сынку хай дае ён
добрую часіну

рушыў конік зарыпелі
весніцы гаротна
азірнуўся бедны хлопец
горка і маркотна
на дварэ стаіць матуля
галавой кіўнула
а сама слязу буйную
рукавом змахнула

вось і поле конік трусіць
вецер падзімае
азірнуўся хлопец  хата
 вока прападае

i абцёр ён непрыметна
жаласці слязіну
эх відаць не скора ўбачыць
родную хаціну

