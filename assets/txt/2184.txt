марац
думак схіліўшы галлё
марыць
аб мурожнай мяжы
сонца чырвоны галоп
золатам далі імжыць

раніца
ў полі рыкае
у зялёную сінь
раніць
грудзі рака ёй
вісне вясны каласнік

вецер
пад гаем
песняю поўдзень аўсяніць
сяляне ў сутулых павецях
на вышкі ўсцягваюць сані

хлявы раскідаюць каровы
абмякініўшы пысы ў мякіну
уцяку я сягоння ў дуброву
гаратлівую хату пакіну

ў карагодзе з дзяўчатамі стану
і буду вясну заклікаць
хай вечар абвязаны белым туманам
абніме мяне і кудлатую раць

