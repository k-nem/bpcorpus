 годзе жонка ну не лайся
больш гарэлкі ані ў зуб
калі вып’ю ну хоць кроплю
бі мяне цягай за чуб
сам нябож я добра знаю
што з гарэлкі свет гарыць
тфу паскудства тфу брыдота
хоць зарэж не буду піць

так прад жонкай спавядаўся
после выпіўкі тарас
 ну на гэты раз павер мне 
каб я жыў  апошні раз

 ой не раз я гэта чую
заракалася свіння
за вугол хадзіць тарасе
i табе не веру я

 ты не верыш эх марылька
хочаш я іду ў заклад
залажэмся на цікавасць
ты прайграеш як бог свят

тфу пад грудзі падпірае
кішкі зблытаны ў камяк
ну а ў роце каб ты знала 
фэ які нядобры смак

галава ж як малатарня
або хто завёў там млын
а ўсё грышка недавярак
каб ён спух сабачы сын

як прусак што з’еў бураксы
ходзіць плёвае бядак
i да жонкі падыходзіць
 ссе вантробы мне чарвяк

слухай золаткагалубка 
стаў пакорненькі тарас 
прынясі апахмяліцца 
каб я жыў  астатні раз

