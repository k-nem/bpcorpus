спіце загнаныя
ад сонца скрытыя
спіце бяздольныя
горам забітыя

як вам зямелькаю
на вочы кінулі
з людское памяці
марна загінулі

над косцьмі вашымі
панад курганамі
слёзы узносяцца
мглою туманамі

крыжы яловыя
набок скрывіліся
наспы пасмертныя
вадой размыліся

дватры з іх свецяцца
кветкай жычліваю
рэшта скрываецца
лазой крапіваю

самі ж вы зданямі
бледнымі сінімі
летам усходзіце
панад магіламі

начніцы чорныя
ночкай злятаюцца
і совы шэрыя
пераклікаюцца

ваўкі збіраюцца
парой зімоваю
і пяюць выючы
песнь паграбовую

спіце загнаныя
ад сонца скрытыя
спіце бяздольныя
горам забітыя

