людзі лета з палеткаў назвозілі
гул гарачых матораў заціх
асцярожна хадзіце па восені
па завулках яе залатых

хай палае няяркі агеньчык
кожнай кветкі ў халоднай траве
покуль сівер наўкол не заенчыць
спелы пах над зямлёю плыве

пазіраюць праз рыжае лісце
позніх яблык крутыя ілбы
на двары ўсё святлей і празрысцей
што ты страціў
і што ты набыў

гэта вечныя нашы пытанні
сэрца стук
і антонавак стук
гэта нібы з жыццём развітанне
ты апошнюю бачыш вярсту

неяк вусцішна грозна журботна
а найлепшая з хатніх навін
землякі зпад бягомля з балотаў
мне прывезлі вядро журавін

я ўзяў невялікую жменю
божа мой
што за смак
што за сок
журавіны
маленства
здзіўленне
пачакай ты магільны пясок

лістападу цякуць ручаіны
ты даўжэй з гэтым цудам пабудзь
хутка восень вятры і жанчыны
з падмарожаных сцежак зграбуць

