ён жыў адзін адзін душою
вясны і вольнасці пясняр
i меў ён дар жалобных песень
сардэчных песень дзіўны дар

i ўсё было у гэтых песнях
прастор бязберажных сцяпоў
i шум крыніцы пад гарою
i мілы шэлест каласоў

i слёзы чуліся нягоды
што льюцца рэчкаю ў цішы
i незнаёмае шуканне 
парывы змучанай душы

ў іх смутак з радасцю мяшаўся
i спеў той душу калыхаў
то сэрца беднае трывожыў
то дух высока падымаў

ён жыў на ўзгорку каля лесу
i снег чуць толькі прападаў 
пявун ляцеў на родны камень
i ціха песні пачынаў

i лес яшчэ не абуджоны
прызывам жыцця і вясны
далёкі гай курган высокі
i хмуркі неба з вышыні

як тыя мілыя дзяўчаткі
таўкалісь белай чарадой 
ўсё слухала хвалу і гімны
вясне прыветнай дарагой

а ён спяваў спяваў так міла
пра гэты лес што быў пад ім
спяваў як сэрца яму скажа 
напевам дзіўным залатым

спяваў і песні яго сонца
любіла слухаць і лучы
i крыж пакуты образ смутны
адзін у полі стаючы

пявун спяваў таго не зная
як ён прыроду весяліў
хто ж быў пявун то птушка божа
то мілы жаваранак быў

усе птушкі ў паркі палучылісь
i гнёзды радасна вілі
i у шчаслівым шчабятанні
іх дні вясёлыя цяклі

адзін ён толькі жыў асобна
як бы сіротка ці чужы
ён меў сабе на ноч прытулак
пад родным камнем на мяжы

а праз тры межы на кургане
другая птушачка жыла
такая здатная пташына
прыгожа міла весяла
i наш пявун любіў кружыцца
над тым курганам дарагім
высока ён ўздымаўся ўгору
званіў званочкам залатым

i голас ў небе разліваўся
за лесам ціхаціха млеў
i тая мілая пташына
яго любіла гэты спеў

яна садзілась на каменьчык
ківала ў тахту галавой
а гукі песні ў небе млелі
ліліся срэбранай струёй

о як ён быў тагды шчаслівы
яму так радасна было
душа яго жыла надзеяй
i сэрца радасцю цвіло

тагды ён быў шчаслівейшы ў свеце
сваё жыццё благаслаўляў
нікому ў свеце не зайздросціў
ад шчасця млеў і заміраў

быў дзіўны ранак
ўсё маўчала i лес і поле луг і гай
зара на ўсходзе залаціла
агністым бляскам неба край

весь божы свет чакаў усхода
не смеў здаецца і дыхнуць
з усмехам добрым ждаў ён сонца
як дзеці матку сваю ждуць

i чуць яно азалачала
вярхі курганаў цемя гор 
хвалу прырода ўся злівала
ў адзін напеў і стройны хор

а ў гэтым хоры выдзяляўся
прыятны голас певуна
i трэлі песні дзіўназдольнай
лавіла неба глыбіна
але на тым ужо кургане
не бачыў пташкі дарагой
яна з другім ужо спявала
в’ючы гняздзечка пад гарой

i запусцеў курган высокі
ён толькі боль ў душы будзіў
у песняра палёў дзіцяці
i песні смутныя радзіў

i з таго часу песні льюцца
над тым курганам ў вышыне
i ў іх чутны разлука скруха
па днёх даўнейшых і вясне

