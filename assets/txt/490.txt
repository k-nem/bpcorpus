на поўначы сумнай у фіншчыне дзіўнай
ракой з вадаспадам заліўся пакат
вуоксаю рэчка завецца у фінаў
іматрай завуць вадаспад

клакочуць рагочуць іматрыны хвалі
на цэлыя вёрсты шумгоман стаіць
нем толечы каменны бераг як з сталі
і зараснік хвойны маўчыць

шалее іматра між каменных глыбаў
за хваляю хвалю імчыць к нізіне
як хмар недаступных махнатыя скібы
адна адну схопіць піргне

адна з адной рынуцца ўглыб як магілу
там скруцяцца ўзнімуцца клубам дугой
рассыплюцца пухам рассеюцца пылам
зноў выскачаць к небу гарой

зірнуць ззіхануцца сыпнуцца на скалы
ўсім дантаўскім процьмам на здзіў
і люнуць на волю забыўшыся шалаў
плывуць паміж пустак і ніў

другія іх зменяць і пеняцца ў зломе
адвечністым шумам калышуць прастор
свабодай сваёю і роднай суомі
сягнуць быццам хочуць да зор

стаіш і глядзіш на бунтоўныя воды
і сэрца лялеецца ў сцішнай жальбе
ўсё слухаеш нема як стогнуць нягодай
ды як бы ўсё клічуць цябе

хадзі к нам бяспутнік кінь долю на свеце
спачын векавечны дамо ў забыцці
нязведанай воляю будзем шумеці
і гутарку з сонцам вясці

хадзі ў нашы хвалі спаўём твае грудзі
вадзіцай сцюдзёнай кіпучай як вар
народ аб нас казку злажыць не забудзе
і песню нам зложыць пясняр

так сумна на поўначы ў фіншчыне дзіўнай
ракой з вадаспадам заліўся пакат
вуоксаю рэчка завецца у фінаў
іматрай завуць вадаспад

