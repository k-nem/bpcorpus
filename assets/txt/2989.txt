ах якая над гайнай купальская ноч
самы раз бы шукаць кветкупапараць
самы раз уплятаць летуценні ў вянок
самы раз белы корань выкапываць

ды ні гуку над гайнай  пад цёмным шатром
толькі зоркі  як вочкі купаліны
дзе ж вы хлопцы дзяўчаты чаму за сялом
над ракою агні не запалены

раскладайце паліце купалля агні
не затым каб ускрэсла мінуўшчына
а каб лепей убачыць наступныя дні
да вытокаў душой дакрануўшыся

раскладайце агні  хай плывуць па рацэ
можа ў зыркім святле іх вы ўгледзіце
постаць янкі купалы з кійком у руцэ 
запрасіце яго прысуседзіцца

ён вас пэўна папросіць каліну спяваць
і напэўна ад слёз не стрымаецца
скажа ах жа якое купаллейка ў вас
ах якую вы спадчыну маеце

