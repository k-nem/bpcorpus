дарэмна свістамі нагаек
застрашыць хочуць тыраны
нагнаўшы чорных соцень шаек
акулі рукі ў кайданы
душой я вольны чалавек
і гэткім буду цэлы век

не страшны мне сібір астрогі
меч катні над шыяй маей
хоць і скуюць мне рукі й ногі
хоць зрэнкі выдзеруць з вачэй
душой я вольны чалавек
і гэткім буду цэлы век

нам есці хочацца тым болей
чым горай голад прыгняце
тым рвёмся больш мы і да волі
чым меней к нам яе ідзе
душой я вольны чалавек
і гэткім буду цэлы век

дарэмна гіканне нясецца
дэспотаў подлых над зямлёй
што воля ў путы акуецца
згняцецца сілаю пятлёй
душой я вольны чалавек
і гэткім буду цэлы век

ці ж людзі сонца згасіць могуць
згасіць як свечку яснасць дня
і волі ж дэспаты не змогуць
бо воля сонейку раўня
душой я вольны чалавек
і гэткім буду цэлы век

