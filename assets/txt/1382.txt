ты не тужы  мінецца восень
імжа рассеецца як дым
i ўсміхнецца неба просінь
у ясным сонцы веснавым
зноў зацвітуць лугі даліны
i атрасуць свой сон лясы
i ў гоман радасны птушыны
свае далучаць галасы
адзенуць новую адзежу
дубы сталёвыя камлі
а хмаркі неба замярэжаць
усплыўшы ціха зза зямлі
клубочкі іх збяруцца ў хмару
над полем спусцяць свой паром
i па нябеснаму абшару
абход свой зробіць першы гром
з табой і мы ў свае абходы
на рэчку пойдзем пад дубы
або пад добрую пагоду
цішком паціснем у грыбы
чаго мы толькі не сустрэнем
якіх не ўчуем галасоў
у лесным звонкім сутарэнні
між пышных хвой і верасоў
агледзім там барок знаёмы
i не мінём сваіх лужкоў
i мы вясёлыя дадому
прыцягнем кош баравікоў

