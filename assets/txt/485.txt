у век наш крытыкі сур’ёзнай
і самакрытык агнявых
мы падыходзім вельмі грозна
не да сябе а да другіх

пылінку бачым у суседа
ды што  ў яго іх не адна
а ў сваім воку даўнім следам
не заўважаем бервяна

без лішніх захадаў ухмылак
у канкурэнта на вынос
мы столькі вылічым памылак
таму хоць рэжся як з пагроз

самабічуемся ж часамі
але злягка  гады ў рады
ды ўсё больш хвалім сябе самі
другіх бічуем заўсяды

куды ім лезці да парнаса 
дзе тыцнеш  хіба ці захіл
ах падпякаем смачна ласа
таго хто нам чамусь не міл

вось я  пясняр я  літаратар
я толькі песняй твару цуд
а ён агіткі агітатар
насценгазетчык і ўсё тут

пазбыцца рапаўскіх заскокаў
мы не наўчыліся як след
і часта судзім аднабока
другіх саміх падзеі свет

а крытыкі майстры з разборам
не ўзнімуць воч вышэй халяў
з гразёй змяшае што йшчэ ўчора
так падхалімна выхваляў

не азірнуўся  ўлез у нерат
тандэтны разваліўся мост
глядзіць мычыць ні ўзад ні ўперад
управа ўлева круціць хвост

глядзіць і што за розум розум
заскочыў туга неўпапад
чаго ж не ўцяміць і цвярозым
напіша  й сам смяецца рад

о крытык грызапёр мой бедны
чытач яго ты пажалей
не месціць брат яго лоб медны
ні прынцыпаў тых ні ідэй

як баба на куццю варожыць
аб кім аб чым што як сказаць
каб сам сябе не растрывожыць
і ўгнаць другога ў рай ці ў гаць

мы дукі гранды інжынеры
складаных чалавечых душ
якой жа мерым душы мерай
чаму ў пісанні ціш ды глуш

зірнеш брыдзе сабе фігура
мо ён чарняў мо белабрыс
згадай што гэта за натура 
у снах аб почасцях закіс

нічога ж слаўнага не даўшы
сваёй краіне грамадзе 
у гонар лезе грозна страша
курэй на цётчынай градзе

мы інжынеры а не ўмеем
рамантаваць сваіх жа душ
дзе цвік загонім дзе падклеім
і во іграй музыка туш

іграй мне славу пішу вершы
раманы драмы і сцэнар
а ці падумаў лепшыпершы
як прыме гэта гаспадар

той гаспадар што сее зёрны
што косіць жне дае нам хлеб
што сталь гартуе ў кузні горнах
што раскаваў цямніцы склеп

о так мае вы  для паказу 
празаікі і песняры
народ пакліча да адказу
ваду жбан носіць да пары

на службу вам зямля і неба
даны адно пішы з душы
якога ж чорта йшчэ вам трэба
якой чакаеце імшы

не спяць шляхі жыццё не дрэме
шасціць над рэчкай ясакор
нам сонца кажа хто мы дзе мы
іскрыцца ў зорах кругазор

дні йдуць вялікай гадавіны
а мы йшчэ з места ані руш
мы  інжынеры у галінах
складаных чалавечых душ

ідуць па свеце гулы шумы
заснуць няма каму калі
ідуць і твораць песнідумы
красу і радасць на зямлі

цвітуць пад нашым небам вёсны
спявае збуджаны разлог
жыццё шаўковыя тчэ кросны
шчаслівай долі й перамог

