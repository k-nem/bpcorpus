белая песня ў лугах залацістых
кліч адзвінеўшых стагоддзяў зямлі
кволаякволая чыстаячыстая
быццам дзяўчына царква на нерлі
кроў і забойствы ў агні і дыме
подласць і жорсткасць у лютым баю
нават яны праходзілі міма
пашкадаваўшы нявіннасць тваю
ўсім хто навек адыходзіў к ценям
снілася ты на райскіх лугах
з яснай журбою па убіенным
з ценем усмешкі ў мокрых вачах
любы твой брат загінуў на ловах
вочы твае для нас збераглі
літасць і слёзы і цёплыя словы
што не заб’еш на грэшнай зямлі
з дальніх стагоддзяў праз цёплыя губы
чую прызыўны твой галасок
братка мой мілы братка мой любы
выйдзь да мяне на круты беражок

