трызненне мужыцкага брэйгеля

ў кірмашным радзе горада пры моры
прыжыўся ціхі і спакойны поўдзень
на вулках не відаць ані сабакі
краіна ўся нагандляваўшы грошай
да хрыпу накрычаўшыся на біржы
набегаўшыся па усіх прычалах
абед ператраўляе як пітон
абліты сонечным салёным сяйвам
ідзе кірмашным радам чалавек
і кіем грукае па белых плітах
у чалавека вочы мудраца
і з’едлівая сумная усмешка
і каб схаваць яе ад крамароў
ён нізка капялюх на твар насунуў
ён ходзіць цэлы дзень ідзе ў трушчобы
ў багатыя кварталы ў крамы ў гавань
адценні фарбаў твары і усмешкі 
ўсё застаецца ў памяці яго
і толькі часам ля багатай крамы
ў шынку на бочцы на гулянцы шумнай
ён дазваляе веям апусціцца
ён дазваляе адпачыць вачам
не трэба не чапайце пачакайце
ён трызніць і калі адкрые вочы
мільгне такое цяжкае у зрэнках
што ворагу свайму не пажадаў бы
мужыцкі брэйгель трызніць родным краем
на вуліцы паміж абжорных крам
о крамы крамы вы душа радзімы
вісяць на прэнтах заржавелых тушы
барвянец мяса смачна адцяняюць
янтарны тлушч і цукарная косць
індычкі ў папяровых панталонах
цяляты ўзрошчаныя без вады
на цёплым малацэ ігрушы шынкаў
што пахнуць горка елянцовым дымам
і часнаком а ў ваннах ледзяных
блажэнна парсюкі адпачываюць
для студзіны
і ўся твая радзіма
нагадвае такога парсюка
на рыбных лавах волка пахне морам
на сонцы тае вэнджаны вугор
чырвоныя вялізныя амары
гурманаў з нецярплівасцю чакаюць
і льюцца ртутным срэбрам у варэйкі
трапёткія жывыя селядцы
а там жаўцее свежым маслам рэпа
ляжаць гуркі брусельская капуста
радыс ружовы з беласнежнай дупкай
і з кроплямі на лісцях сітаватых
а памідоры з вільгаццю гарачай
зпад дзяснаў сонцам пырскаюць у глоткі
і гэта ўсё наваленае купай
апырсканае сонцам і вадою
спявае радуецца і звініць
край цяжка сыты як пастух на юр’я
з усіх краін прыносяць караблі
карыцу з пахам выспаў акіянскіх
гваздзіку чорны і духмяны перац
што сутаргава страўнік скарачае
іначай мяса рыбы і дзічыны
краіна не магла б ператравіць
мужыцкі брэйгель ля шынка на плошчы
сядае і ў руцэ альбом сціскае
ён бачыць тоўстых бюргераў за півам
сляпога што пяшчотна гладзіць скрыпку
сталы што цяжка крэкчуць ад жратвы
настаўленай на іх
на нізкім ганку
стаіць шынкарка і глядзіць на плошчу
на цяжкія сталы і на гуляк
аддайся ёй ды толькі памаліся
каб хоць душу жывой на свет пусціла
з абдымкаў страшных беласнежных рук
стаіць яна узяўшы рукі ў бокі
здаецца не на ганку  на дзяржаве
уцвярдзіла ногі тоўстыя як шынкі
а зрэштаю такіх жанчын тут любяць
і вось млынар з натоўпу выплывае
перад шынкаркаю нагою дрыгнуў
і запрасіў яе з сабой на танец
і вось ляцяць яны трасуцца грудзі
дол гнецца пад слановаю хадою
варочаюць магутнымі мясáмі
і задам дрыгаюць і сыты пот
сцякае з твараў у піўныя куфлі
павекі брэйгеля прыкрылі зрэнкі
ён думае што млынару з шынкаркай
цудоўна будзе спаць на сенавале
а там усё на свеце хоць бы што
за сытасцю яны не заўважаюць
што шашаль есць іх дом што іх абкрадуць
і назву самую край нідэрландаў
забудуць спячыя пракляты край
ніхто не хоча ведаць пра свабоду
пра пошукі гарэнне і мастацтва
не ён схлусіў мастацтва дазваляюць
яно павінна лашчыць вочы сытых
высакароднымі рабіць іх твары
і мышцамі рабіць на шыях тлушч
і апяваць іх цёплыя пакоі
іх коўдры начнікі і іхніх жонак
спакойных як галандскія каровы
і пераконваць іх што быццам людзі
лаўцы амараў і ткачы шаўкоў
не кашляюць крывёй і ў шторм не тонуць
што выведзе іх з сытай асалоды
сам кожны за сябе нішто не ўзрушыць
ікар загіне  і ніхто не кіне
нат позірку на ўспененыя хвалі
дзе жаласна пакутліва і горда
мільгнула наламанае крыло
што ім да ўзлётаў і да летуценняў
да гожай мужнасці ў імя свабоды
яны валлё наб’юць  і пад пярыну
краіна гультаёў
пад тлустым дрэвам
якое замест яблык поўных сокам
ўзрасціла на галінах каўбасу
што капае з канцоў празрыстым тлушчам
ўзрасціла з трыбухою піражкі
спяць людзі мёртвым сном і ў вус не дуюць
спіць воін галаву на меч паклаўшы
чыноўнік спіць адкрыўшы рот слінявы
спіць селянін забыўшы пра цапільна
аднекуль зпад хмызоў да гультаёў
ідзе яешня на танюткіх ножках
ад чорнай і распаленай патэльні
добранамерны курыцца парок
і застаецца толькі ротам чамкаць
а што ж яшчэ рабіць
яешню есці
закон нікому не забараняе
як грошы ёсць
мужыцкі брэйгель трызніць
хто вы такія як назваць вас людзі
куды краіна з вамі забрыдзе
сляпыя мёртвыя яны ідуць
паклаўшы рукі на плячо пярэдніх
і іх вядзе сляпы і проста ў яму
ён падае
а заднія не бачаць
і як раней застыў на іхніх тварах
самаздаволены пасвінску гонар
што ж ты пракінуўся мужыцкі брэйгель
шпурляй у твар ім горкія палотны
дражні як бугая чырвонай хусткай
паказвай ім сляпым канец ікара
яны ж усё адно не зразумеюць
хіба нашчадкі можа

