позняю ноччу з бяссілымі зорамі стылымі
калі ў глыбокіх дварах паміраюць вятры
сеў на акно чалавек з кажановымі крыламі
месяц і зоры гусцеючым ценем закрыў
складваў і знову выпростваў ён крылы маўклівыя
з іх вандраванняў міжзорных счышчаюць пыл
крылы як веер былі як паніклыя косы алівы
і як пагаслых ад стомы камет пацьмянелых снапы
 хто ты  спытаў у яго
 а нашто табе ведаць аб гэтым
 што ты
 я кветка і зорка пагоня і бег
 зараз адкуль
 я забыўся на тыя планеты
дзе абпякаў мае крылы агонь дзе завейваў іх снег
 што ты пабачыў
 тупых катаклізмаў раскаты
зло і пяшчоту пажар і спакойны заліў
ўсё гэта можна пабачыць на гэтай праклятай
на блаславёнай на сонечназмрочнай зямлі
 што ты запомніў найбольш
 ледзяныя абшары свабоды
дзе сумнявацца даводзіцца ў сэнсе самога быцця
і каля альфы цэнтаўры грыбы вадародныя
а ў магеланавай хмары няпэўныя іскры жыцця
ёсць там планета што антызямлёй называюць
чорная прорва за ёю і там у здрадлівай імгле
на двайніка твайго вораг з кінжалам чакае
і з антыкуляй што дрэмле у антыствале
 дэман мой што ж не сабраў ты апошнія сілы
каб двайніку майму сніліся вершы каханне спакой
 але ж цябе на зямлі гэтай дружа таксама забілі
слабай жаночай рукою каханай рукой
 дух дасканалы занадта ўсю горыч ты зведаў
што ж уратуе жыццё ратуй мяне дружа або
вырві з мяне ледзяную самоту ўсяведання
дай мне няведанне простых і простых любоў
ўсё асляпленне кахання эльбрусы яго і галгофы
люд што гібее ў агні сэрца што гіне ў агні
на іх вазьмі іх сабе разам з гэтымі строфамі
што разумеюць усё і нічога не могуць змяніць
у чалавека ўначы ўсміхнуліся змрочныя вочы
 просіш аб чым пагасіць твой апошні маяк
хлусіш нашто ты ж не хочаш збавення не хочаш
лепшаю песняй тваёй стала пакута твая
мужна ў цемру глядзі і трызні аб вечнай радзіме
трызні аб шары зямным і пакутвай далей і далей
пакуль не згасла зямля пакуль чыстае неба ад дыму
і пакуль гібель твая дрэмле ў нейчым ствале

