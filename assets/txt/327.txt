з табою спаткаліся ў лесе
багун і чарнобель к нам слаўся
смяяўся пушчар а у смесе
за ценем цень новы снаваўся

за намі прад намі снавалі
павучныя бледныя цені
мяне у палац зазывалі
цябе  у святыя прадсені

святая пасцель небасхіла
крывавай імглой заплывала
пасад заручальны магілай
пуціна сляпая хавала

пуціна была мы і тую
згубілі як лепей  не зналі
ці маем шукаці старую
ці к новай блукаціся далей

