божа гэткі свет тут
моц стварыла твая
дзе ж мой дом дзе мой люд
дзе айчызна мая

дзе той час у яком
тут кіпела жыццё
свой народ быў кругом
і любіў сваё ўсё

сваю песню ў лад свой
не стыдаўся запець
і сярмяжкі сівой
не стыдаўся надзець

весяліўся народ
аж грымела сяло
ва ўсіх светлы паглёд
ва ўсіх шчасце цвіло

а цяпер а цяпер
не відаць ясных зор
хоць сабе сам не вер
знікла ўсё як віхор

знікла ўсё як імгла
няма славы таей
злая доля змагла
і мой край і людзей

адны ў шар курганы 
сведкі бітваў  стаяць
косці к ім груганы
прылятаюць збіраць

прашмыгаюць вужы
канюх моліцца піць
воўк прабег па мяжы
далей спіць усё спіць

