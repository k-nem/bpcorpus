браце мой любы ідзеш на вайну
 кліча агульны прыказ
кінеш радзімую ты старану
кінеш сямейку і нас

можа не ўбачымся болей з табой 
бог яго ведае брат
як праканаціся ў долі сляпой
пусце  не пусце назад

сорам і ганьба для свету вайна
як ні мяркуй ні судзі
з боскіх законаў смяецца яна
мусіш аднак жа ідзі

йдзі не трывожся маленькіх тваіх
будзем карміць даглядаць
у разе ж дай бог каб вярнуўся да іх
будзем як ты гадаваць

гэтак і ўсё што хацеў я сказаць
пэўне усё пачакай
нам пастарайся адтуль напісаць
з думкі сваіх не спускай

потым пасунуцца ў бітву палкі 
ты баязлівым не будзь
смелага сэрца не раняць штыкі
кулі яго не праб’юць

будзе праціўнік пабіты ляжаць
ты пашкадуй яго брат
раны завяжаш паможаш устаць
й ён чалавек і салдат

брат у далёкай сваёй старане
мае ён дзетак сям’ю
помста ці хцівасць цябе як штурхне
успомні сямейку сваю

старасці цноце не помні ураз
гэтым сумлення не плям
быў чалавекам ты браце у нас
будзь чалавекам і там

мы у вялікага будзем прасіць
ты каб вярнуўся здароў
нну  развітаемся сэрца баліць
дай жа абнімемся зноў

