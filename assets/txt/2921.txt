так было і доўга так будзе
палілі вёскі й палі
з гарадоў рабілі руіны і груды
ўсёй зямлі  усе каралі
не не ўсе ў даўніну забытую
быў адзін  адзіны і ён
для простых кінуў эліту
для кахання пакінуў свой трон
заблукаў ён на паляванні
і з дачкой палясоўшчыка рут
прасядзеў ля агню да світання
і найлепшую стрэў зару
і кінуў магнатаў без жалю
палюбіў курных хата ў дым
і аддаў сваё сэрца не замкам і залам
а халупам і бедным братам сваім
палюбіў іх песні і словы
бо казаў іх каханай рот
і зляцелі ў многіх галовы
з тых хто мучыў і нішчыў народ
і аднойчы сказаў ён магнатам
сказаў словы дзіўныя ён
за каханне у простай хаце
я пакіну бацькоўскі трон
а паколькі мне вецер вее
з нейкай іншай свабоднай зямлі
то ў ісландыю край завеі
мы сплывем на сваім караблі
і ў той час калі йшчэ не ўкрылі
крылы ветразяў мачты ўзлёт
на прычале конна з’явіліся
сваякі тых што нішчыў народ
гналі коннікі ў дзікім намёце
кожны меч свой цягнуў з нажон
не каханнем  макітрай заплоціш
ты што дурню кінуў свой трон
нараджала маланкі зброя
і пад вечар ад роднай зямлі
ў край далёкі край мёртвых герояў
ён адплыў на сваім караблі
                                                
раздзімаў яму ветразі вецер
і адплыў у нязнанае ён
той адзіны кароль на свеце
што аддаў за каханне свой трон

