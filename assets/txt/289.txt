як сама царыца
ў залатой кароне
йдзе яна ў вяночку
паміж спелых гоняў

з каласкоў вяночак 
моладасці сведка 
на ёй зіхаціцца
як у садзе кветка

на грудзях шчаслівых
каптанок ружовы
у руцэ сярпочак
зублены сталёвы

вецер абнімае
стан яе дзявочы
сонца ёй цалуе
шыю твар і вочы

каласкі хінуцца
перад ёй паклонна
дзівіцца ігруша
на мяжы зялёнай

а яна  царыца 
весела шчасліва
карануе песняй
залатое жніва

смела йдзе у сонцы
ўся сама  як сонца
гэта жнейка наша
у нашаей старонцы

