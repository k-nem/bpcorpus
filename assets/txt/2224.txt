зямлю ахінае вясновая ночка
кладуцца маўкліва трывожныя цені
не надаўга дзень адвінуўся упрочкі
а здані ўжо сцелюць сваё шалясценне

стаю ў задуменні акно расчыніўшы
а вуліца звоніць гамоніць стазвонам
і радасць вянкамі у сэрцы завіўшы
за думкамі думкі лятуць у пагоню

лятуць прападаюць згасаюць далёка
ды зноў у надхмарных глыбінях лунаюць
 нап’ецца зямля акавітнага соку
і ружы падорыць прыгожыя маю

цяпер над сусветам навалы і хмары
разносяцца стогны і плач навальніцы
 ці нашыя плечы не згорбіць цяжарам
на стол у задуме схіляюся ніцам

на вуліцах людзі і людзі  не злічыш
ссыпаецца іскрамі сонца
вясёлыя скрозь сустракаю абліччы
кудысьці спяшаюць бясконца

не хмары на небе не хвалі на моры 
усплёскам калышуцца людзі
раптоўна да сонца злятаюцца зоры
у хмарах купаюцца блудзяць

 камуна над светам  з усходу на захад
ад мора да мора без краю
дзе шлях векавечны ўсіх ворагаў вабіў
маяк і гарыць і палае

надзеі жаданні у радасць звіліся
імклівяць мае летуценні
праз нёман бурлівы да стромкае віслы
ляту зачарованым ценем

ляту узнімаюся вышай і вышай
нанізе хвалюецца нёман
шырока разліўся на бераг аж выйшаў
і пена паслалася лёнам

панурая цемра наўкола лягла
ні сонца ні месяц не свецяць
пакутуе стогне рыдае зямля 
камуны няма шчэ на свеце

здранцвела ўсё цела адлічаны дні
ляту я ўсё ніжай і ніжай
прыпаў да зямлі замігалі агні
на стромкім далёкім узвышшы

і раптам бы зоры упалі наніз
зямля асвяцілася ясна
красунядзяўчына над ямай стаіць
а вочы  то яркнуць то гаснуць

упалі шаўковыя косы на стан
і вэлюмам віснуць дадолу
і людзі гавораць што гэта  вясна
а ветры зайшліся скуголяць

з усмешкай на вуснах гаворыць вясна
 вітаю таварышы з маем
завіўся і сумна зашастаў туман
сягоння яе расстраляюць

 браточкі мае дарагія мае
над нашай заходняй краінай
з караляў вяночак зарніца звіе
і людзям для радасці кіне

глядзіце наўкола магілы крыжы
без крыжа магіла шчэ стане
і сокалы будуць над ёю кружыць
і весткі даваць аб паўстаннях

успомняць не раз і не двойчы мяне
нядарам камунаю клічуць
пакуты тады патануць у багне
і сонца ўсміхнецца ў абліччы

цяпер не гавораць што тут беларусь
а кажуць  усходнія крэсы
калі панад краем убачу зару
тады я ізноў уваскрэсну

браточкі мае дарагія мае
і раптам замоўкла упала
я чую што грудзі пачалі смылець
а ветры і хмары  навалай

у ветрах трава да зямлі прылягла
і клён над магілай сагнуўся
і вось запалала агнямі зямля
я рынуўся ўвысь і прачнуўся

раніца сонца гуляе на сценах
на вуліцы чуецца гоман
знікаюць памалу мае летуценні 
дзень першага мая сягоння

я ведаю  там на усходзе далёкім
на захадзе поўдні паўночы
сягоння зямля абліваецца кроўю
а думкі нязменна прарочаць

 камуна не згіне на свеце ніколі
хоць гінуць цяпер камунары
іх кроў зацвіце каласамі на полі
і здзейсняцца іхнія мары

сны сняцца прыгожа ў пару зацвітання
мне страшны сягоння прысніўся
ды толькі я веру ў магутнасць змагання
хоць стогн над зямлёю узвіўся

няхай не сягоння дык заўтра дык скора
дарогі усыплем мы цветам
і праўдаю сон мой тады загаворыць
вячыстаю праўдай сусветнай

над шостаю часткай зямлі  зацвітанне
і песня вясновага маю
браточкі далёкія ваша змаганне
вітаю ад сэрца вітаю

