ён быў царом дубоў над пушчай дзікай
ён узвышаўся як над морам траў
і кожны жолуд як радок вялікі
для сонца новы парастак раджаў
і вось цяпер калі яго быліны
жывуць у жылах кожнага як кроў
з яго драўніны цяжкай робяць клінні
для пачынаючых мужнець дубоў
а ён калі пачнуць крахтаць нябогі
іх важна вучыць мудрасці нібы
што ж дошкі будуць гэта ўсё нічога
для гэтага ж і існуюць дубы
забыў свае змаганні і быліны
забыў свае пакуты на зямлі
таму што першыя свае галіны
не так як ён нашчадкі павялі
і ён глядзіць на іх бы з мёртвай вежы
не разумее іх святыя сны
а будучыня парасткам належыць
бо на дубах былых растуць яны
бо іх галінам шырыцца ў свабодзе
бо іх карэнням глыб зямлі працяць
бо іншыя яны бо сем стагоддзяў
лес глебу рыхтаваў для іх жыцця
стаіць над здзірванелай сцежкай згубы
нібыта ўсім што з ім было ў жыцці
увасобіў да канца ідэю дуба
і больш дубам няма чаго расці

