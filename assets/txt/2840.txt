іліяда мая колькі даўніх крылатых стагоддзяў
ты разрэзала ветразем вартым людзей і багоў
плывучы ў невядомае ў дальнія тысячагоддзі
быццам бронзай акуты арго
крутабокі і звонкі арго
ўвосень чырвань сумаху на скронях тваіх выступала
так трымаў ты свой крыж 
мора цяжкага ўдары і гром
быццам плакалі скалы кроўю даўняю плакалі скалы
пад сухім і траскучым як крым пад цярновым вянком
коні сінія з мора імчалі на бурным прадвесні
ты хапаў іх за белыя грывы і біў уразлёт
або слухаў спакойна пелазгаў забытыя песні
і глухія  пад вечар  званочкі авечых чарод
іліяда мая пасмы чорныя хмар на вяршыні
як гекзаметр звонкі ўдараюць аб бераг валы 
неўміручыя строфы што морам прапахнулі сінім
і сухою травою і ёдам і вечным спакоем зямлі
і за вечную цвёрдасць тваю мора вечнае данню
вялікай
сыпле дым скамянелы агата табе на далонь
і крывавыя слёзы забытых багоў  сердалікі
і празрыстыя слёзы самотных жанок  халцэдон
дзе яны што ахвяры палілі глухімі начамі
кантрабанду насілі багоў павяргалі у жах
дзе яны што ў крылатыя шлемы званілі мячамі
і на ўласнай крыві узрасцілі крывавы сумах
я не веру што зніклі яны восьвыходзяць з пучыны
з морам зорным на скуры і соллю ў кучме ільняной 
лістрыгоны пяніцелі хваль заваёўнікі чорных
вяршыняў
і прыбою гекзаметр гулка ўздыхае ля ног
іліяда мая вечна морам плыві да свабоды
вечны ветразь напяўшы кіруйся у казачны шлях
са сваім непакорным дэльфінападобным народам
з бурным морам у жылах і сонцам у дымных вачах

