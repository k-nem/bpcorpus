вільготны змрок спаўзае на лугі
i гасне захаду журботная усмешка
паволі ноч у полагу смугі
зямлі і неба засціць берагі
i туліцца ў траве знямелага узмежка

так боязна знікае краявід
хаваецца ў імгле пад наміткай цямранай
разложыстых дубоў шырокі шчыт
маўклівасцю трывожна апавіт
i вее парнасцю над стомленай палянай

прыцішыўся спалоханы абшар
i толькі птушка дзесь скаголіць на балоце
а з поўдзеня ўстае грамада хмар
паблісквае клубясты іх гушчар
гарыць і грозіцца ў агністай пазалоце
такі спакой вакол і трудна мне
адвесці зрок ад хмар дзе ўспыхваюць зарніцы
як быццам там у нейкім цёмным дне
хтось збудзіцца на міг на свет зірне
прываблівым узлётам таямніцы

я зачарованы маўчу стаю
у чарах цішыні і чарамі сагрэты
i ў тон адзін з зямлёю я пяю
i кожны міг сябе я пазнаю
часцінкай злітаю вялікага сусвету

