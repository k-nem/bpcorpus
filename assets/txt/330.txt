за праўду за шчасце за лепшую долю
вазьміся мой дружа пастой
у крыўду не дайся свайго дабівайся
адвага хай будзе з табой

хай горкія слёзы што ў спёкі ў марозы
ліюцца на беднай зямлі
дадуць табе браце сіл гора змагаці
і ў сэрцы распаляць агні

хоць віхры шалеюць хоць песні нямеюць
хоць страшна замучаны ты
за добрую справу за шчасце і славу
душу вырывай з цемнаты

кінь сваркі і звадкі адной дзеці маткі 
мы злучаны думкай аднэй
пры згодзе і ладзе ў нас доля засядзе
палічаць і нас за людзей

дык жыва ж к пачатку  не час спаць у шапку
валяцца як чэрві ў траве
ўжо сонейка ўсходзе ўжо дух у народзе
збудзіўся і к праўдзе заве

