ці то сон быў ці то мары
ці то было з намі
наплывалі ў небе хмары
i гулі грамамі
i паволі над балотам
крылле разнімалі
i магутным цяжкім лётам
небакрай займалі
а над імі так ласкава
сонейка зіяла
ўсё вясною малажава
гожа выглядала
мы сядзелі нам спявалі
нашых думак роі
i над намі сакаталі
гаманілі хвоі
ці то сон быў ці то чары
падарункі мая
ці то нам складала мары
сіла маладая

