пусты ўлетку нашы сёлы
ўсе на полі за сярпом
толькі дзетак крык вясёлы
льецца ў вуліцах руччом

вецер кудры іх цалуе
мые дождж іх бледны твар
з імі сонейка жартуе
i цяпло ім шле як дар
у адных кашульках рваных
гразь на шчочках і нагах
колькі дзетак змардаваных
у родных вёсках і кутах

забаўляюцца ў пясочку
б’юцца годзяцца не раз
рады чэрстваму кусочку
дзеткі бедныя у нас

не салодка й ім жывецца
сохнуць дзеткі як трава
гэтак з роду тут вядзецца
так гадуецца дзятва

