спі сыночак ў калыбелі
ў чыстай мякенькай пасцелі
я калыску пагайдаю
песнюказку праспяваю
аб тваёй сыночак долі
калі выйдзеш ты у поле
жыцця труднага цяжкога 
калі станеш ты на ногі
спі спакойліва сынок
прагуляўшы ўвесь дзянёк
бо падросшы  не паспіш
стане думка прад табою
сетку віць з ліхіх клапотаў
і абмые твар твой потам
спі сыночак ў калыбелі
хай збірае сілу цела
хай душа гартуе волю
йсці настрэчу лепшай долі
ты дзіця краіны беднай
акаванай ў пояс медны
гора злыбеды нядолі
мукаў сэрца  цела болі
ты дзіця яе народу
век цярпячага нягоду
ў прыгнячэнні пад’ярэмна
непавінна задарэмна
ты радзіўся пад натугам
сілы змучанай  за плугам
за сярпом ды за касою
ты радзіўся пад пятою
прыгнятаўшае нядолі 
пад кустом ці ў чыстым полі
будзь на варце будзь гатовы
скінуць гора таго ковы
і шырокаю дарогай
выйсці людзям на падмогу
ў барацьбе за шчасце й славу
ім належныя па праву
ў новым вашым пакаленні
прыйдзе краю вызваленне
ды багацце і свабода
для працоўнага народа
спі ж сыночак з думкай гэтай
марай шчаснай разадзеты
з верай яснай дачакацца
пайсці ў бойку і змагацца
за працоўных іх краіну
за іх шчасную судзьбіну
цябе будзе шанаваці
пакуль сталым станеш маці
пашануе ды падбае
пакуль сілы на то мае
пакуль хопе ў яе змогі
ўстанавіць цябе на ногі
ўстанавіўшы ж будзе ждаці
бачыць ў збройнай слаўнай раці
ў гушчы ўстаўшага народа
пры змаганні за свабоду

