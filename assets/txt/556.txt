стогнуць пад мурам халодным таполі
крыліцца ў ветках начніца
моляцца совы па днеўным прыволлі
вецер калыша званіцай

сцелюцца мжакі асенняй валокны
вечар нялюдзен трывожан
шыбамі звоняць палацавы вокны
ценямі мур упрыгожан

высакі бледны адвечныя сцены
марыслупы чарадою
важны дзядзінец трава па калена
сад з агародай жывою

дымна замглелі як блудныя вогні
ў вёсцы далёкай лучыны
весела ярка ў палацы сягоння
хвіляймінутай  гадзіна

шыбы зардзелі блысканнем няўхватным
кружацца пары мігаюць
душы да славы ўсябратняй не здатны
вокліка суму не знаюць

бел як астрог сярод пусткавай пашы
думку палац неспакое
штось да яго парывае і страша
зводны аздобай пакоі

неўглядзь за поўнач наспела часіна
сон на пакоі паў ройма
досвета ў вёсцы далёкай лучыны
далей мігцяцца пасвойму

