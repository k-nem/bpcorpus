таварышы партызаны
пабыць вам патрэбна ў баях
забудзьце на тыдзень пра раны
забудзьце пра старасці страх

выносьце са слаўных музеяў
свае баявыя сцягі
выносьце сцягі у завеі
выносьце сцягі у снягі

хай пройдуць за вамі унукі
маршрутамі доўгіх сцяжын 
без вашай блакады і мукі
без куляў гранатаў і мін

ім юным цяпер неабходна
не святаў парадная медзь
ваш подзвіг
і вашы паходы
калі вы хадзілі
на смерць

