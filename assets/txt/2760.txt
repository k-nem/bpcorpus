і прадаў ён хрыста і яму адвалілі за гэта
трыццаць срэбных дынараў а кайяфа яшчэ падарыў
трыццаць першы сярэбранік звонкай і важкай
манетай
толькітолькі адлітай на царскім манетным двары
ні за што проста так падарунак не падарунак
а хутчэй ад свайго дабрадушша накінуў на чай
за мужчынскі суровы і стрыманы той пацалунак
на які адказаў пётрапостал ударам мяча
каб у тыя часы ў іудзеі вадзіліся свінні 
ўзнагародаю лепшай была б яму іх чарада
справа ясна не ў тым
што прадаў ён гасподняга сына
чалавека прадаў ён паршывец жывое прадаў
ўсё адно нібы зайца што гнаны крывавай пагоняй
паратунку шукае ў нагах тваіх бо не ўцячэ
выдаць людзям са стрэльбай
а тыя рабрынай далонню
за вушамі яго каб канаючы ён завішчэў
і распяты сканаў і тады фарысеям і катам
крыкнуў здраднік крывёю абмылася грэху гара
кроў прадаўшы нявінную што нарабіў я
пракляты
бразнуў змаху грашмі і яны пакаціліся ў гразь
пад дажджом ачышчальным  сухі  ён адчуў
што загінуў
і вяроўку дастаў і яе у пякельнай журбе
завязаў на суку ад агіды дрыжачай асіны
і ударам нагі шар зямны адштурхнуў ад сябе
а за трыццаць манет падабраных ганчарсрэбралюбца
уступіў свой кавалак зямлі без якіхсьці умоў
каб зрабіць там сталічныя могілкі для самагубцаў
на тым месцы цяпер пяць някепскіх даходных
дамоў
ад далейшай гісторыі пэўна і камень заплача
трыццаць першы дынар не знайшлі
хоць шукалі й яго
нейкі мытар яго сярод гною і гразі убачыў
і схаваў ад усіх неўпрыкмет наступіўшы нагой
той дынар быў шчаслівай манетай і хцівец смярдзючы
з дапамогай яго аграбаў сабе золата срэбра і медзь
і разжыўся і стаў неўміручы ну так неўміручы
бо каб вешацца  трэба таксама сумленне займець
і шпурляў ён каменні ў распятага божага сына
кідаў львам хрысціян і дзяўчатнеафітак хвастаў
а затым як і ўсе стаў узорным хрысціянінам
і даносам ды вогнішчам біўся за славу хрыста
больш за рымскага папу шумеў на ўсяленскіх
саборах
а пасля ў сарацынскім палоне бы ўмыўся багном
першы крыкнуў алах і наглядчыкам стаў
на галёрах
і былых аднаверцаў раменным сцябаў бізуном
з сотняй твараў як ідал індыйскі шматрукі як брама
быў пры тронах і плахах накшталт валачашчага пса
адчыняў перад ворагам роднага горада браму
молат ведзьмаў пісаў і на бруна даносы пісаў
толькі здрадзе не здрадзіў і тым
хто за здраду заплаціць
і таму перад кожным мярзотнікам гнуўся дугой
і даносіў на бацьку даносіў на сына на маці
на сяброў што зпад выбухаў вынеслі мужна яго
а паколькі мянціў ён прыгожа то ўсе як бараны
паўтаралі за кімсьці вось вернае праўдзе плячо
о які ён трывалы які ён перакананы
як ваюе за думкі свае ён агнём і мячом
ён нястомна разводзіў хлусні беспардоннай турусы
і паклёп як гадзюка сычэў ля парога турмы
і ніхто не сказаў яму слова старых беларусаў
што прымаем мы здраду а здрадніка вешаем мы
быў фіскалам усюды пралазіў і бокам і нізам
па гестапах служыў па засценках ад стогнаў глухіх
па ахранках а зараз ваюе за наш гуманізм
не здзіўляйцеся добрыя людзі бо гэны з такіх
з дзён пачатку мільёны сапраўдных ён вырак на мукі
і жыве ўсё жыве вось наведвае госцем ваш дом
вось сядзіць вось ідзе
вось бярэ вашых дзетак на рукі
пнецца ў неба з трыбун п’е гарэлку за вашым
сталом
але выпадак дай  распаўзецца чумою па свеце
закладзе цалаваных сяброў і ўчарашніх багоў
дык чаму ж вы тады проста ў вочы яму не плюеце
не пінаеце гуртам у подлае рыла яго
до ўжо сэрца хлусні ў яго вырвіце людзі зза рэбраў
разам з джалам схавайце падлюгу ў свінцовай труне
адбярыце і знішчыце трыццаць першы пракляты
сярэбранік
а іначай  няшчасце зямлі а іначай  канец

