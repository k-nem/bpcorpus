на пушчу нацэлены
з розных бакоў фотавочы
ласі ды алені
красуюцца перад табой
а дзік не ахвочы здымацца
і зубр не ахвочы
адзін  у гушчар
а другі можа рынуцца ў бой

і так недарэчы
у гэтых лясах непацёртых
і рогат турыстаў
і бляск тых прылад рэпарцёрскіх
што хочацца пушчы
зялёныя вочы заплюшчыць
каб тлуму эпохі не бачыць
а быць толькі пушчай

і зубр белавежскі
прыжмурыў журботнае вока
і вуха трывожна наставіў
і чмыхнуў зласней
імкнецца успомніць
аб нечым далёкімдалёкім
ды так і не ўспомніўшы знікне
і каля зуброўны засне

