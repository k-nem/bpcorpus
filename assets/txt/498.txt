плаўна свіслачрэчка
ўдаль плыве бяжыць
над крутым абрывам
панскі дом стаіць

зелянеюць вольхі
па краях ракі
высяцца над імі
сумна карзюкі

відзен горад здаля
горад мінск стары
пнуцца важна к небу
коміны муры

гулка далятае
дзікі свіст машын
ды прыпеўкі жабаў
з рэчкі і лагчын

між прысад гасцінцам
між палёў сялян
едзе пераходзе
то мужык то пан

ўсю ж гэту мясціну
неба абняло
залацістым сонцам
хараство ўпляло

рэчка луг гасцінец
горад карзюкі
разрываюць думкі
на усе бакі

сам сабой не знаеш
што рабіць як жыць
ці ляцець у горад
ці ў карзюках сніць

ці пайсці гасцінцам
долі ў свет шукаць
ці рацэ русалкам
галаву аддаць

