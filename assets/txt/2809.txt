о якая залатая восень
о як стогне пад снапамі воз
павуцінне пража маткі боскай
заплятае халадок нябёс
да замілавання паўнакроўныя
гарбузы узятыя з грады
са страхі як статак парсюковы
звесілі ружовыя зады
мышы з бадзякоў цягаюць воўну
п’е зямля сухіх нябёс блакіт
на гародах высахлы бульбоўнік
водар кропу мята і ваўчкі
дні на гэтым водары настоены
сэрца поўняць сум і прага жыць
хлапчукі на добры лад настроены
улягліся ціха на мяжы
п’юць духмян паспелай жоўклай восені
падраслі шчаслівыя за год
а над імі серабрысты ў просіні 
ледзь прыкметнай кропкай самалёт
зпад чубкоў бялявых як салома
за шчасліўцам сочаць гарачэй
з зайздрасцю з чаканнем невядомага
дзесяць ясных зорачаквачэй
дзень такі бязмерны і шчаслівы
самалёт ляціць у глыб нябёс
можна скокнуць наўздагон з абрыву 
і ўзляцеў бы і ўхапіў за хвост
нам з гадамі ўжо не сняцца зоры
але мы паспеўшы пасталець
не асудзім ў гэты дзень прасторны
мудрае жаданне паляцець

