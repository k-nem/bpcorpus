жывём з дня ў дзень мы столькі лет
а ўсё тым ладам як жыў дзед
галовы клонячы з пакорай

адвечных крыўд адвечных бед
не бачым мы не бачыць свет
і не пабачым мусіць скора

праз столькі лет праз столькі зім
цвіце ў вачах пацёмкаў дым
і звесці не хапае сілы

відаць святла не знаці тым
хто нарадзіўся ўжо сляпым
такім ён дойдзе да магілы

жыві з дня ў дзень цягні ярмо
ў крук плечы гні кажы дармо
не так яшчэ умею браце

ямчэй сабе сам ладзь прызьмо
каб не парвалася само
бо як ярмо тады цягаці

ці быў прыгон ці ёсць прыгон
шануй закон  матай паклон
бо вылеціш і з роднай хаткі

пачуеш звон  кажы што стогн
знай брат пакінуў свой загон
на той свет складывай манаткі

