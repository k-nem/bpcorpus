байка
пасуцца па начах заўсёды коні нашы
з вясны да восені  даволітакі часу
вось раз у досвітак на пашы
з кабылай аднаго калгаса
сустрэўся заяц каля куста
і вельмі ўжо яму да густу
прыйшлася гнедая кабыла
ну і яна яго нібыта палюбіла
не ведаю за што ёй заяц люб
але ж ён хваліцца фактычны кажа шлюб
пачне смяяцца хто дык заяц пратэстуе
быў шлюб нібыта не ўпустую
не болей як праз год
ад шлюбу ёсць ужо прыплод 
жарэбчыксысунок буланы
такі рухавы спрытны слаўны
вядома татазаяц рад 
бяжыць туды сюды назад
і пад сабою ног не чуе
сяброў знаёмых і радню
абабяжыць ён дзесяць раз на дню
 вам кажа сына паказаць хачу я
сабраў кумоў братоў сватоў
і паказаў ім зза кустоў
 ну гляньце кажа чым не я
і хвост такі кароценькі куртаты
і шэрсць і вушы як у таты
і спрыт жа мой і выпраўка мая
а кпіны слухаць там і розную брыду 
ды ну іх кажа к ліху
я ім яшчэ не тое давяду
вазьму і палюблю сланіху
 і давядзі  зайцы крычаць
даўно пара
качаць разбойніка качаць
няхай жыве ура
такі ж удалы маладзец
палюбіць ён каго захоча
але калгасны жарабец
тут раптам калі зарагоча
і тата той і сваякі
разбегліся ва ўсе бакі

такія сярод нас  зусім не навіна
вы толькі заўважайце
прэтэнзій у яго  хапіла б на слана
заслуг жа  як у зайца

