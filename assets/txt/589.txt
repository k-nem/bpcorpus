тудысюды там ды сям
з думкай злётаў ўслужнай
во й гатова песня вам
пейце толькі дружна

а жыла ж каб век вяком
спішу на паперы
бо што спісана пяром
не выйме й сякера

песні знайце сэрца дар
шанаваць іх трэба
кепскі з нас той гаспадар
што не мае хлеба

і без песень жа народ
што ён варт быць можа
ён і цёмны як той скот
і бяды не зможа

газет кніжак мовай чэй
найболей друкуюць
паважаюць тых людзей
любяць і шануюць

так і вы ж людцы мае
ўстаньце ачуняйце
аб чым песенька пяе
хутка пераймайце

пейце пейце а дружней
браццібеларусы
барукайцеся смялей
з няпраўдай з пакусай

блізкі той дзянёк калі
шчасна запануем
станем самі мы людзьмі
і край адбудуем

