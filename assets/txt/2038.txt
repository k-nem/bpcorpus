раз да вечара ад ранку
прастаяў я ў адным банку
а назаўтра ад зары
да тэй самай зноў пары
і за справай невялікай 
сторублёваю пазыкай
атрымаць яе хацелі
для малочнае арцелі
на пазаўтра як я ўстаў
увесь горад аблятаў
збіў падноскі збіў абцасы
ды патраціў чорт што часу
а ўжо што зглуміў паперы
дык без ліку і без меры
прадстаўляў ужо я тут
і балансы і статут
і сяброў арцелі спісы
і чатыры каштарысы
сем выняткаў з пратаколу
што прашу я па дазволу
працы план ды справаздачы
і паўнейшая няўдача
а чаму  ды бач не далі
ім прадставіць загадалі
аб арцелі акт даследчы
я ж не меў з сабой тэй рэчы
і дастаць не меў надзеі
абармоты ліхадзеі
каб вас чорт пабраў пісакаў 
крыкнуў я дый сам заплакаў
рукавом пасля уцёрся
ды пяшком дамоў папёрся
ну і вось  цяпер я дома
з якім вынікам  вядома
грошай страціў я нямеру
на харчы і на кватэру
яшчэ болей на паперу
атрымаў жа дулюбэру

