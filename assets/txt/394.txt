бяжыць час дзень за днём скуль вазьміся пятрок
наляцеў і пагнаў к касьбе жыва людзей
пайшлі ў ход малаток і каса і брусок
стукібразь махушась а дружней а бардзей

свішчуць косы ў траве проста дзіва гульба
размахаліся рукі ўзыгралася кроў
сонца паліць агнём пот ліецца з ілба 
абмахнуў рукавом ды і далей пайшоў

і пракос у пракос вырастае як стой
пан з карэтай бы пэўна праехаў між іх
эх аддаўся рабоце люд бедны з душой
калі есць  як бог даў як рабіць  за траіх

махай дружна касой пакуль згіне раса 
куй жалеза пакуль не астыне яно
рэж аселіцу брат калі зрэзаў гумно
а там далей  на лог няхай мчыцца каса

люба выйсці прайсці па лагу па гумне
гоман нейкі стаіць сенам пахне укруг
ляжыць трупам трава як народ на вайне
а ў траве конік шастае радуе слух

вось падвяла крыху жыва бабы на лог
трэба скошанае разбіваць аграбаць
сюдытуды глядзі ўжо пракосы ў валох
глядзь і копамі ўбралі усю сенажаць

а тым часам із неба пасыпаўся страх
дожджык пырскаць начаў гром азваўся глухі
шчыра цешацца людзі што сена ў капах
бо ў пракосах счарнела б ды й спор не такі

сена кожны шануе бо ведама ўсім
калі хлеба няхват то знасіць ўсё ж лягчэй
чымся б корму не стала прадвеснем зімным
для скацінкі тады хоць душой загавей

                     

дружна йдзі бедны люд калі сонца к касьбе
кліча з неба ды голадам мучышся ты
рэж траву дабывай долю сілай сабе
з часам выйдзеш і ты з беднаты з цемнаты

дружна йдзі бедны люд і з зары да зары
працуй біся не гніся пад лямкай цяжкой
і за праўду сваю дачакаўшы пары
з касой вострай сваёй дружна смела пастой

