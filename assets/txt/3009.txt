мы больш сваёй ахвярнасцю вядомы
мы беларусы
мы  народ такі
ахвотна забываем што мы
хто мы
згадаюць
нашай памяці вякі

мы сціпласцю сваёй здаўна вядомы
саміх сябе хваліць нам не з рукі
хай слабакі
аж падаюць ад стомы
на плечы ўзяўшы
пыхі мех цяжкі

мы ўсім сваёй гасціннасцю вядомы
надзейныя сябры і дружбакі
i госць і падарожны ў нас
як дома
а злым і травы колюцца ў бакі

гатовы ўсё аддаць 
i тым багаты
мы беларусы
мы  народ такі
што з краю небяспекі нашы хаты
пра гэта
не забудуць чужакі

