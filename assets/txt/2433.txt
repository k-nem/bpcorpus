на брэстчыне карыбскі ураган
паводка бангладэшская увосень
дажджы зімой
снягоў няма
туман
на бронетранспарцёрах сена звозім
калі б тут не сапраўдная бяда
дык можна б пастаяць і падзівіцца
але вада
страшэнная вада
нялёгка часам да людзей прабіцца

жывой вады руйнуючы удар
мы зубы сцялі не клянём нікога
плывуць стагі па небу паміж хмар
і не знаходзяць сонца залатога

дае прырода зноў урокі нам
не верце цішыні салодкім снам
бяда і радасць ходзяць побач вечна
людзей ратуе толькі чалавечнасць

