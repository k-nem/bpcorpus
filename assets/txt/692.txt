на суды павялі яе звязанай
сэрца вырваўшы з белых грудзей
і судзіці давай  як там сказана
ў гэтым хітрым законе людзей

абіралі суддзёй ночку цёмную
ночкумачыху сумнай зямлі
сведкай крыўда была векапомная
сон і заламы стражай былі

прыгавор прачыталі над беднаю
не спытаўшыся грэху віны
гэй хаўтурную песню пабедную
над ёй спелі праметнай сыны

з плеч зрывалі уборы злацістыя
разрывалі каронувянок
разбівалі пасад ёй нячыстыя
й пад жалезны хавалі замок

накладалі ёй сковы сталёвыя
надзявалі жабрачы убор
у намітку ўбіралі цярновую
яе коску сатканую з зор

вочы вырвалі ёй сонцу роўныя
зпад хмурліва навісшых павек
дый пусцілі яе супакойную
на бадзянне пусцілі на здзек

з лета ў лета ідзе кроўю злітая
насустрэчу крыжам і капцам
чуць жывая жыве пазабытая
ў сне з’яўляючысь родным сынам

к волі йдзе з дня на дзень разглядаецца
па белсвету калінікалі
толькі духяснасвет пацяшаецца
што ўсё ж крыўды яе не змаглі

як была будзе так непакорнаю
адпраўляць вечнабыту імшу
не здалеюць суды цемнатворныя
ёй спаганіць і вырваць душу

