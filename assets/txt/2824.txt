ўсе беды  за перавалам
маразы буранаў дымы
жанчыны што нас кахалі
і якіх не кахалі мы
нагадвае пра былое
толькі шэрань на схілах яйлы
жвір шыпіць пад начным прыбоем
б’юць аб бераг валы
і сон з табою з каханай
быццам сон матыля ў мігдалі
хлопцы я знаю вы зранены
хлопцы мы вас не падвялі
не ўцяклі ў лазу ў дэзерціры
не сплылі ў ружовыя сны 
мы тут замкі узводзім для міра
літасці і вясны
дзеля вас у снягах забытых
дзеля вас каб скончыўся здзек
каб добрым чыстым нязбітым
стаў на зямлі чалавек
і ўсё ж я як быццам зганены
бо  на смутак мой боль і жаль 
над любоўю да вас і над нашым каханнем
не над вамі а толькі над нашым каханнем
так палае ружовы барвяны мігдаль

