паўднёвае неба брыльянтамі зорак
глядзіць у акно
а сэрца сумуе а сум жа так горак
знаёмы даўно

i што я скажу табе кволае сэрца
чым сум адганю
зачынена сцежка замкнёны і дзверцы
к вясёламу дню

чыею ж рукою замкнёна пуціна
у яснасцьспакой
каго вінаваціць у едкай кручыне
што ходзіць са мной

не знаю мой дружа пакіну я ложа
не зведаўшы сну
i зманлівай думкай бы казкай прыгожай
сябе абніму

ой ведаю будзе хвілін такіх многа
няветлых як склеп
пра светлае ж імя  нікому нічога
маўчу ані шэп

я ведаю кончацца болі пакуты
загоіць іх час
i горкую кроплю чароўнай атруты
успомню не раз

