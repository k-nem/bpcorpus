там дзе быстраю хваляю рэчка плыве
у даліне між цёмнага лесу
прытаіўся высокі зялёны курган
пад плакучых бярозак завесай

руж здзічэлых кустамі зарос ён увесь
хто садзіў іх  ніхто тут не знае
між руж камень стаіць пазалоту з яго
сцерла часу рука векавая

а на камені надпіс пад тым курганом
ляжаць двое  хлапец і дзяўчына
пад бярозкай зялёнай схаваны янук
пад кустом ружы дзікай  галіна

хто іх тут пахаваў і былі кім яны 
надпіс гэты не кажа нічога
аб усім давялося даведацца мне
ад вандроўнага дзеда старога

 шмат гадоў працякло як было гэта ўсё 
пачаў дзед  на гары над далінай
двор вялікі стаяў у двары тым жыў пан
нейкі з дочкай прыгожай галінай

тут бывала штоноч цэлы двор у агнях
шмат паноў адусюль наязджае
цэлу ноч п'юць пяюць і гуляюць яны
без устанку музыка іграе

а чуць свет раз'язджаюцца ўсе хто куды
спаць кладуцца і пан і дружына
як замрэ цэлы двор адна толькі не спіць
у дварэ маладая галіна

яна хутка ўстае бо пад дубам ужо
янка ціха на дудцы іграе
тут бывала штодзень статак белых авец
ён на пашу у лес прыганяе

і прыгожы ж быў янка хлапец хоць глядзі
твар як кроў з малаком памяшана
а яго валасы чорны й цёмны як ноч
у стручочкі былі пазвіваны

там бывала пад дубам пасядуць яны
ціхаціха на дудцы ён грае 
стада белых авечак паляжа укруг
а галіна вяночкі сплятае

але трэба ж бяды адзін пан малады
прысылае сватоў да галіны
бацька рад на вяселле склікае гасцей
хоць не хоча йсці замуж дзяўчына

у двары зноў банкет п'юць гуляюць пяюць
рой дзяўчат маладую ўбірае
яна ж вочы самкнуўшы на крэсле сядзіць
толькі белыя рукі ламае

потым ўстала памалу ідзе да дзвярэй
 пачакайце вярнуся  сказала
на дварэ чакаў янка  на рукі яго
абамлеўшы галіна упала

час ляцеў  маладая назад не ішла
праляталі мінуты гадзіны
над ракой нейкі крык скаланулась вада
ў ёй прапалі янук і галіна

тут пад тым курганом бацька іх пахаваў
скончыў дзед і закрыў твар рукою
па сівой барадзе ўперагонку з сабой
плылі ціха сляза за слязою

 а скажы мне стары адкуль ведаеш ты
ўсю гісторыю янкі й галіны
тут стары памаўчаў і абцёршы слязу
мне сказаў  янук быў маім сынам

