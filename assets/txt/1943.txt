каля бору сонца ходзіць
на высокіх ценкіх дыбах
чарадою цені водзіць
па кустох  густых сядзібах 
даўгакосых
таўстаносых
цёмнатварых
грозных ярых
лесуноў
зпад кустоў
з тайных сховаў
вабам зовам
на палянкі
на гулянкі
насустрэчу светлай ночы
духаў скрытных зазывае
і ў сляпыя цемнівочы
сітам промень рассявае
вузкіх шляхаў выгіб ломкі
машастовай рунню ўбраны
і шнуруюць скокам ёмкім
німфыведзьмі феіпанны 
на граніцу
да крыніцы
на гулянне
як загляне
маладзік
як зпад пік
стройных ёлак
рысаў голак
ў блутнай сетцы
напляцецца
і ўбярэ ваду крыніцы
гэй хавайся сонца з неба
дай жа ночымаладзіцы
адчыніць сваю бяседу
вось і месяц
з крэмню крэсіць 
сыпле крэйду
меліць пэндлем
воду бор
стада зор
ў гала гоніць
і гамоніць
шэптам лісцяў
гэй жа выйсце
на гулянку на вяселле
бор змаўкае  не шапоча
ралкай жаднай не шавеліць
на крыніцу ўстраміў вочы
ў вербалозах ў пухкім моху
завіліся карагоды
вадзянік адставіў лёху
у крыніцы спадысподу
вір віруе
і шнуруе
градкай лёгкай
лентай вохкай
грэбень хваль
плеценьваль
дымкай шарай
туліць твары
фейрусалак
што ў прагалак
між кустамі над крыніцай
распусцілі броснікосы
з хітрай мінаю глядзіцца
ў іх лясун доўгавалосы
жаб капэля
іх вяселіць
мнагалікім
хорамкрыкам
певуноў
покуль зноў
з панад бору
кроўным морам
пачне ўсходзіць
і заводзіць
сонца спацыр жыццявейны
стаўшы ціха ўверх на дыбы
і пражэцца крохкай ценню
ўсё начовае  ў сядзібы

