i неба не праяснілася
і дождж затапіў паплавы
і ноччу мне сёння прыснілася
што быццам бы я нежывы

дапісаны пісьмы і вершы
запоўнены сотні анкет
пісьменнікі ў гонар памёршага
ладзяць прытворны банкет

прачнуўся на сэрцы  дрэнна
трывога ў сэрца б’е
няўжо пражыты дарэмна
гады агнявыя мае

мацней бы хацелася верыць
і людзям і дружбе і вершам
ды толькі дарог тых не мераць
што змералі мы ў сорак першым

не паўтараць памылак
не дараваць зняваг
адстойваць з большай сілай
чырвоны ленінскі сцяг

