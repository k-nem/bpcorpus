з панад лесаў з панад хмараў
груган вылятае
сеў пад вёскай на папары
груганят склікае

на вялікай знаць быў згубе
ў далёкіх старонках
рука правая у дзюбе
з залатым пярсцёнкам

 эй скажы груган нязнаны
скуль ты прыбываеш
скуль пярсцёнак пазлачаны
і руку скуль маеш

 за гарамі ой дзяўчына
страшны бой вядзецца
кроў ліецца ручаінай
труп на труп кладзецца

зарывае люд рабочы
ссечаны галовы
на малойцаў грудзі вочы
сыплюць наспы новы

на курганах на бядачых
воўчы рык чуваці
не адна галосіць плача
сірата і маці

слязьмі горка залілася
бедная дзяўчына
вось калі я дажылася
няшчаснай часіны

ой руку я ўжо пазнала
той чыя не ўстане
гэты персцень даравала
міламу ў расстанні

