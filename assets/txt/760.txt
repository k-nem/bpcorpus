хрыстос васкрос усюды радасць
усё глядзіць смялей святлей
вялікі мучальнік здаецца
абняў ўсіх ласкаю сваей

хрыстос васкрос неугамонна
плыве па нівах пушчах клік
плыве адна святая думка
з канца ў канец як свет вялік

хрыстос васкрос  пяе сялянін
з сваёй убогаю раднёй
забыўшы песні аб прадвесні
забыўшы ўсё усёй душой

хрыстос васкрос  пяе сіротка
слуга таптаная людзьмі
пяе ў чужыне падарожны
забыты бліжнімі сваймі

хрыстос васкрос  пяюць і тыя
хрыста згубіўшыя сыны
што ўціхамоўку куюць путы
для нашай беднай стараны

хрыстос васкрос к табе о божа
і я ў дзень гэты просьбу шлю
хай беларусь мая старонка
ўваскрэсне к вольнаму жыццю

