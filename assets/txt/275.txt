дунулі сіверы з поўначы
кроў касцянела у жылах
людзі благаючы помачы
шлі за німашто ў магілы

выскачыў вецер палудзенны
з ім  і вясеннія шумы
дрогнулі сэрцы разбуджаны
ўдарылі ў светлыя думы

міла цяпло расплываецца
лёгка жывёліне ўсякай
зеленню нівы ўсміхаюцца
хмараў на небе ні знаку

шаты паўсюды нядзельныя
ў песнях вялікдзень чуваці
згінула доля бясцэльная
сонца над хатай і ў хаце

думалі душы  ўжо вольныя 
дні ўсешчаслівасці блізка
дый знаць гаротным бяздольнае
суджана з роду з калыскі

дунулі сіверы з поўначы
кроў касцянее у жылах
людзі благаючы помачы
сходзяць бясчасна ў магілы

