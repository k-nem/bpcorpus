так  позняя восень і ўсё як належыць
і лес агаліўся і хмыз без адзежы

гракі падаліся на поўдзень кудысьці
на поле знямелае сумна мне выйсці

вось цэлая лава някопанай бульбы
вятры надзімаюць ёй першыя гурбы

па бульбе таўчэцца кабыла худая
i бульбу матыкайкапытам капае

а там на пагорку істужкай чырвонай
раскінута грэчка шырокім разгонам

а грэчка якая вачэй не адвесці 
на каліве зернят бадай што пад дзвесце

ды толькі ж саломку зайцы здрасавалі
а поўныя зерні цяцеры склявалі

i шэпчуць гаротна сцяблінкі пустыя
а дзе ж яны дзе яны лодары тыя

нашто ж яны зерні на глум засявалі
каб згінулі марна зазімавалі

а дзе ж ён старшынька ці хворанькі можа
хто нас паратуе хто нам дапаможа

калгаснікі скаргі грацкоўя не чуюць
сядзяць на дарогах стаяць  галасуюць

тут вецер узрушыў грачаны палетак
i кажа сцяблінкам як бацька да дзетак

старшыньку калгаса зваліў самагон
забраў небараку відаць у палон

