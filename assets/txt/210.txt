ўжо даўно у вялікім у горадзе
жыў грабар слаўны ў дзеле сваім
колькі жыў адно рыў ён нябожчыкам
долысховы сякім і такім

ці багач ці бядак днём ці ночаю
супачынку не знае грабар
ноч і дзень як той цень ён на могільцах
сам з рыдлёўкай сваёй  гаспадар

пакуль там з дамавінаю ўладзяцца
змыюць цела пакуль прыбяруць
а ў яго ні з сяго дол і выкапан
і не змыліцца ў меры нічуць

як дамоўку спускаюць вяроўкамі
ажно дзіў які важны спачын
глыбіня шырыня дапасованы
не дагодзіць так бацьку і сын

а засыпе зямлёй супакойніка
які насып удоўжкі і ўзвыш
і дзярномдываном бераг высцеле
і з каменьчыкаў высцеле крыж

доўгакоратка жыў так  няведама
пэўна жыў колькі трэ было жыць
але вось як на злосць і абрыдала
яму гэтак штодня ямы рыць

без канца неспакойства штодзённае
як на варце з рыдлёўкаю стой
пахаваў насып даў небарачніку
бач другі ўжо расстаўся з душой

каб за раз ад усіх адкараскацца
вось тады б то аддыха была
песні б пеў не мадзеў святам буднямі
а так  доля не тое дала

мрэ адзін а ўсё з ім не ўмяншаецца
на яго месца родзіцца пяць
пакруціўпамуціў мазгаўніцаю
той грабар і штось выдумаў знаць

ён рыдлёўку сваю жалязяную
кавалю пацягнуў паказаў
як змяю так сваю землякопніцу
насталіць натачыць прыказаў

і давай ён тады дзіву дзіўную
апраметна капаць глыбіну
а ўсё так не ’бы як не спыняючысь
верне брылы адну на адну

хто спытае каму  не адказвае
адно толькі ямчэй капане
аб нічым аб другім і не ўздумае
думку звёў аб ядзе і аб сне

рые тыдзень другі яма большыцца
ўжо кладзе за адкосам адкос
дол глыбок і пясок над магілінай
як і глыб гэтак высака ўзрос

ўжо к канцу далакоп падбліжаецца
ўжо работы ўсяго на паўдня
чуцьчуць схоў не гатоў недзе некаму
не стрывала матулязямля

ў яму рухнула зверху хаваючы
грабара і яго працу ўсю
але што ж для каго ж дол быў копаны

грабар яму ўсяму рыў жыццю

