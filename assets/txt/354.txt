спіце ўсе тыя што праўды па свеце шукалі
і не здабыўшы ў дамоўкі без часу сышлі
граззю ў вас кідалі вольна дыхнуць не давалі
хай жа пацешацца ўжо вы спачылі ў зямлі

гулка нясецца стогн лесу ў начныя пацёмкі
плачагалосіць у коміне вецер глухі
спіце вы слаўныя гора і працы патомкі
хутка над вамі распалім памінкаў агні

мала вас мала было паміж цёмнымі намі
сільны яшчэ быў наш блуд і туман кругом нас
вы перамогшы усё узняліся арламі
бліскам былі нам тым бліскам што гас і не згас

грозна нясліся магутныя вашыя клікі
нават каменныя душы скідалі свой сон
радасцю дзіўнай звінеў ваш край бедны вялікі
сіл не хапіла запеў пахаронны вам звон

свежыя наспы мураўка яшчэ не пакрыла
жвір толькі свеціцца змыты сцюдзёным дажджом
спіце мы вашых навек не забудзем магілаў
збуджаны вамі мы ўскрэслі мы больш не заснём

