ехаў ехаў воз навукі
ды нястала мазі
іван большы развёў рукі 
дык што ж мець на ўвазе

не ў той бок павёў мікола
важкі воз вучоны
выпаў дышаль з рук а колы
збочылі ў загоны

іван большы ў сэрцы песціць
тайную надзею 
стаць на самым відным месце
у вучоным рэю

іван меншы як філосаф
кінуў погляд быстры
на воз грузкі глянуў скоса 
лепш ісці ў міністры

не гадаўся і не сніўся
сон такі атрутны
так распрогся і спыніўся
воз многапакутны

