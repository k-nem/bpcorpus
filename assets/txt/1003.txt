горка на свеце мне жыць адзінокім
i думаць як ўсім ты чужы
быццам той камень што ў полі шырокім
спрадвеку ляжыць на мяжы
к людзям памкнешся  у кожнага гора
i кожын заняты сваім
песня ўсё тая ж сягоння і ўчора
ды спевам нясецца чужым

ціха па лесе йдзе шум аднатонны
i чуецца водар хваін
сіняга неба від там бяздонны
глядзіць скрозь прасветы галін
добра прывольна чаго ж не хватае
як зелен драўляны шалаш
сэрцайка ж чуе як лес мне спявае
не наш ты не наш ты не наш

выйдзеш на поле багатыя нівы
i вокам не скінеш раўнін
птушкі шчабечуць а ты маўчалівы
глядзіш чужаніцай адзін
сумна на сэрцы душою знікаеш
адзін ты як голас ў глушы
ходзіш па свеце ды цяжка ўздыхаеш
i роднай не згледзіш душы

мінск

