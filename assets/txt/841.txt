маркотна хаджу па зямлі ў тумане
расліны й каменні так смутна далёкі
і дрэвы не бачаць друг дружкі ў імгле
і ўсе адзінокі

калісьці шмат другаў шмат другаў я меў
п’янеў я ад сонца ясноты гарачай
сягоння скрозь ночак асенніх туман
другаў не бачу

хоць раз хто спаткаўся ў жыцці з цемнатой
папраўдзе той мудр той ведаў той знае
як цемра ад свету бязмежнай сцяной
яго аддзяляе

маркотна хаджу я у мгле ў тумане
ўсе людзі так дзіўна маркотна далёкі
не знае друг дружкі ніводзін нідзе
і ўсе адзінокі

