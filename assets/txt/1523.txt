жаль і крыўда разбірае
горач сэрца раз’ядае
i бунтуе кроў
што над роднаю старонкай
вісне ночы змрок пялёнкай
вісне ад вякоў
што няма парадку ладу
што ў хвасце другіх мы ззаду
без дарогі йдзём
што чужы грэх выкупляем
за каго ж мы запытаем
цяжкі крыж нясём

непрытульна дзе і цёмна
i дзе смерці ўзмах агромны
першыя мы там
дзе найгоршыя дарогі
дзе штогод растуць астрогі 
перша месца  нам
а ў чым можна пахваліцца
пазайздросціць падзівіцца
там нас не шукай
асмеяны і абдзёрты
ва ўсім добрым ўзад адцёрты
ты наш родны край

