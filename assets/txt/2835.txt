каложа туга мая светлая
ў чорны нёман па чорным шкле
сіняй кропляй спадае ракета
быццам зорка ў ціхі бетлем
ў вокны цёмныя заглядае
ззяннем бледным шукае кутка
дзе хваіна ў грубцы страляе
дзе ў жанчыны дзіцё на руках
глянь абраная гэта не ў нёман
не ў цямноцце не ў соне не ў драму* 
ў веліч падае зорка бяздомная
ў снег і ў сэрца сыну твайму
і ў няпэўным хвілінным блакіце
ўся адзіная ўся са святла
з небам з нёмнам з зямлёю злітая
з сэрцам нашым  каложа ўзрасла
трохі ў зелень як пер’е качынае
трохі ў бэз і трохі ў гранат
уся  крышталь невыказна сіні
ўся  як край наш як сон як вясна
ўскінь далоні тонкія ўгору
сыну неба акрэслі шлях
каб навекі адбіліся зоры
у тваіх і дзіцячых вачах
каб ніколі перуны чужынныя
не асмеліліся скасіць
ні цябе ні каложы
дзяўчыны
з ніў і пушчаў беларусі
і калі ўзнясе вас над светамі 
прыгадайце ў вечным святле
як самотная зорка  ракета
ціха падала ў цёмны бетлем

