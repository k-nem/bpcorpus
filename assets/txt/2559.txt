моляцца белыя жоўтыя чорныя
адпрасаваныя самавітыя
усе такія вучоныя
усе такія хітрыя

маліцеся дыпламаты маліцеся
хрысту алаху ці будзе
а потым богу свайму пахваліцеся
што мір на планеце будзе

і я стаю у трывожным роздуме
эпоха наша не ціхая
а мілыя сэрцу вобразы розныя
у памяці ўспыхваюць

хто тут сябра а хто тут вораг
нам разабрацца не цяжка
а дома лісце зграбаць на дворык
пабеглі таня наташка

джэнтльмены мігам тут ашукаюць 
у белых манішках шакалы
а дома дзеці мяне шукаюць
і кнігі мяне чакаюць

пачнуць хлусіць баламуціць подлічаць
балбатаць пра мір
хоць вайна ім сніцца
а дома на белым сподачку 
ружовыя брусніцы

вось так хвіліну другую стаім
з прыглушанымі вачыма
заўсёды і ўсюды ў сэрцы маім
малітва адна 
айчына

