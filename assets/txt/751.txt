“gazeta codzienna”
і виленский вестник
сабраліся хэўрай
як свінні на сметнік

і ну ж гаманіці
ўхмыляцца пад вусам
як лепш атуманіць
мазгі беларусам

“gazeta” бармоча
нех бэндзе ён ляхам
а вестник  пусть лучше
московским прёт шляхом

спрачаліся доўга
як край наш раскрасці
дый спеліся ўрэшце
парваць на дзве часці

адна часць варшаве
лізаць ногі будзе
маскве хай другая
нясе свае грудзі

забыліся толькі
хаўруснікі ночы
спытаць беларуса
чым сам ён быць хоча

памойму ж не варта
панкі так лезць з жылаў
як свінням  не глянуць
вам дальш свайго рыла

