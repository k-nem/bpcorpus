шмат думак снуецца ў дарозе
пад стук аднатонны калёс
пустэля ні хвой ні бяроз
а стэп замлявае ў знямозе…

мой друг дарагі што скажу я
прызнаюся шчыра пра вас
я думаў гадаў і не раз
вітаў я зямельку чужую

вітаў я і тыя куточкі
што вас гадавалі ў красе
i вашы парывы і радасці ўсе
i добрыя дні вашы й ночкі

i сумна было мне нічога
нічога ж не ведаў дзе вы
i думкі не йшлі з галавы 
дзе ж ваша праходзіць дарога

няўжо ж не сустрэну ніколі
ні ў гэтым ні ў іншым краю
вясну маладую маю
што ў ценю прыкрылі таполі

няўжо ж і ў садочку вішнёвым
дзе вы апявалі вясну
я болей на вас не зірну
і не пачую ўжо вашага слова

i раптам  адкуль невядома 
мільгнулася думкастрала
дзевятага згледжу арла 
i друга застану я дома

быць можа наіўнаю смешнай
пакажацца вам варажба
ды ў ёй гаварыла журба
душы мае стомленай грэшнай

i вот  прасвятліліся вочы
арол … светлакрылы арлу
прыношу я чэсць і хвалу
за тое што мне напрарочыў

