прысвячаю дзесяцігоддзю бсср

на магілах ваякаў
што ляглі за саветы
ты рэспубліка ўстала
і ўсяму свеціш свету

былі годы няволі
былі жудкія годы
людзі ў ёрмах марнелі
без шчаслівай прыгоды

вораг польскі і рускі
шчыра множыў курганы
не было беларусі
толькі быў край забраны

расіяне палякі
ды французы і шведы
беларускай крывёю
палівалі край гэты

былі жудкія годы
яшчэ горшых даждалі
як вайны усясветнай
пракаціліся хвалі

бітву ўзнялі цараты
за таляры і троны
безліч кінуўшы люду
у прадсмяротныя стогны

і пакрылі руінай
нашы землі і хаты
а народ зрабавалі
як разбойнікікаты

што за хмара такая
пхнецца як вокам кінуць 
беларускі люд бедны
пабрыў бежанцам гінуць

рэвалюцыя воля
верх узяў пралетарый
беларусь як жабрачка
брыдзе з бежанства хмарай

сцяг чырвоны над мінскам
а з ім  гімн міжнародны
абвяшчэнне саветаў
бсср быць свабоднай

а паляку не спіцца
з боем прэцца як змора
яму панскую польшчу
дай ад мора да мора

арол белы над мінскам
а з ім польскія дары
катаванні пагромы
шыбяніцы пажары

адступіў ўрэшце вораг
але ў спадках пакінуў
папялішчы ў сталіцы
і руіны руіны

а далей як бы мала
усіх гэтых няшчасцяў
рыжскі мір перарэзаў
беларусь на дзве часці

за слупамі з арламі
беларусы пад панам
далей ёрмы валочуць
звоняць гулка ў кайданы

на магілах ваякаў
што ляглі за саветы
ты рэспубліка ўстала
і ўсяму свеціш свету

беларусь маё сэрца
залатая краіна
як нявольнік з няволі
паўстаеш ты з руінаў

за будынкам будынак
як той лес узрастае
і замежны парадак
як лазою хістаеш

ты прывабіш сабою
сваім ладам зарэчным
беларусь зпад прыгону
зза слупоў пагранічных

безаглядна няспынна
з маладняцкім разгонам
думкі новыя й долю
нясеш нашым загонам

зарунеюць палеткі
рунню буйнай сачыстай
людзі працу ўшануюць
беспрыгонна ўрачыста

нацыянальная сварка
ўжо ў нас месца не знайдзе
чалавек чалавеку
будзе братам папраўдзе

а гудкі і жалейкі
тваіх местаў і сёлаў
запяюць адназгодна
пераможна вясёла

і ніхто ўжо не зможа
ані ў якай прыгодзе
налажыць табе путы
беларускі народзе

на магілах ваякаў
што ляглі за саветы
ты рэспубліка ўстала
і ўсяму свеціш свету

