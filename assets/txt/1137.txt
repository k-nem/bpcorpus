гораліха па лесе брыло
у нядобрай прыгодзе
моцна дроздзіку нехта крыло
пакалечыў пашкодзіў

i не можа цяпер небарак
на галінку ўзляцеці
хіба можна яго кінуць так
марна гінуць на свеце

зловіць воўк яго цапне лісок
ці сабака злы гончы
ён забіўся ў густы верасок
каб жыццё там закончыць

шкода стала міхасю да слёз
чуць над ім не заплакаў
з лесу дроздзіка ў хату прынёс 
палячыць небараку

пасадзіў у пачэсны куток
на шырокім услоне
ты не бойся мой дроздзікбраток
i назваў яго дронік

i хадзіў і лячыў ён яго
даглядаў ну як брата
ягад хлеба яму і ўсяго
зносіў шчодра багата

нават хатку зрабіў ён яму
з вераска голек моху
але дронік памёр пад зіму
бедаваў міхась вохаў

збудаваў ён з фанеры труну
i злажыў яму вершы
бедны дронік навекі заснуў
спі без часу памершы

i насыпаў курган пад акном
напісаў яшчэ гэтак
спачывай жа спакойным тут сном
у садку сярод кветак

