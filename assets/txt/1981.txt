я люблю калі небны абшар
неспадзевана ўсім нечакана
убярэцца ў адзежыну хмар
буйным ветрам здалёку нагнаных

калі гром над зямлёй прагрыміць
аж навокал зямля скалыхнецца
ды маланка агнём пачне неба паліць
аж яно на кавалачкі рвецца

калі вецер свой ўзвей завядзе
разбураючы ўсё прад сабою
і вакол як ні глянь ўсё гудзе
ў несустрыманым буйным развою

я люблю гэты час
яго ўздым
непакорнай свабоднай стыхіі
нешта блізкае бачу я ў ім
што нутро маё радасцю мые

