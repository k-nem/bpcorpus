драч крычыць туманы як мора
за ракой на лугах ляглі
прагна слухаю
з цемры чорнай
далятае голас зямлі
непакорлівы рэзкі забыты
крык аб помсце пагроза прызыў
драч крычыць быццам недзе ў жыце
ледзьве чутна рыпяць вазы
ты адкуль драчыная песня
можа з тых далёкіх часоў
калі сотняй вазоў напрадвесні
йшоў вашчыла граміць паноў
з мужнай песняй адчаем і верай
войска продкаў на ворага йшло
хлебнік  з дзідай смаляр  з сякераю
каб на працу падобна было
пад зарэчным святлом мігатлівым
праз шатры надрэчнай лазы
бачу вілы конскія грывы
і акутыя меддзю вазы
едуць едуць драныя босыя
у рызе біскупскай кожны конь
а на вочы звісае валоссе
а ў вачах  пажараў агонь
што ж няма вам дагэтуль спакою
ціха
слухайце
хаты спяць
адпачніце няхай над ракою
баявыя вазы не рыпяць
іх няма вашых злосных катаў
поўнай мерай заплочана ім
за галодныя курныя хаты
і за вёсак спаленых дым
мудры моцны і працавіты
цвёрда ведае родны народ 
сонца светлым устане над жытам
як прывыклі за сорак год

