адкуль і хто яны адменцы
няма у кнігах роду іх
імя іх толькі  адшчапенцы
а гэта ведама й без кніг

узялі крыўдай уладанне
над братам бедным і сляпым
і распасцерлі панаванне
ў чужым дабры як у сваім

народ ім хорамы паставіў
раллю капаў для іх як крот
яны ж чужой прадалі славе
сваю зямлю і свой народ

у звоне золата ўтапілі
трухлявы душ сваіх абраз
і на прадзедавай магіле
спраўляюць радасны папас

гадуюць думы думы ката
крывёй другіх на ногі ўстаць
і на плячах скаваных брата
сваю ойчызну будаваць

забылі ўсё за катнім дзелам
сваіх счураліся людзей
што корм давалі сваім целам
чыю смакталі кроў з грудзей

з пянчанай пугай на адводзе
на лбе з пячаткаю святой
у чужым распасвены гародзе
яшчэ гарод паганяць той

законы топчучы святыя
стварыў якія чалавек
свае распасвеныя шыі
ў ярмо нясуць на смех і здзек

жывуць брыдуць а дзе  не знаюць
сягоння іх начлег папас
адно  народ з пуцця збіваюць
і ў процьму гоняць кожны час

дакуль жа будзе іхня сіла
трымаць над намі свой прыгон
калі у бацькаўшчыне мілай
загосціць праведны закон

дакуль іх будзе панаванне
а рабства нашае трываць
і аднімаць у нас прыстанне
і путы вечныя каваць

калі ударыць на трывогу
гарт нашых сілаў маладых
і адшчапенцам дасць дарогу
якая жджэ даўно на іх

хай пранясецца кліч да славы
пакліча к іншаму жыццю
хай помста точыць нож крывавы
на крыўду вечную сваю

