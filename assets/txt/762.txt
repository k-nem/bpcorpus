цар грозны маскоўскі  вясёлы
шчаслівы з пабедаў вялікіх 
у госці і з местаў і з сёлаў
нявольнікаў верных паклікаў

пад водгулле трубаў літаўраў
пад рогаты ўпасвенай дворні
падносіць падданым ён дары
нявольнікі прымуць пакорне

дару я табе украінцу
украйны капальні і стэпы
за гэта вуголь і пшаніцу
ты звозіш мне ў свірны і склепы

у польшчы ты польскі народзе
жыві сабе й думай аб славе
мне толькі хай ткуць ткачы ў лодзі
чуў  пекныя полькі ў варшаве

хай латвію возьмуць латвійцы
і рыбную ў балтыцы лоўлю
адно я да іхняй зямліцы
баронаў дадам на гадоўлю

ты цешся грузіне краінай
тамарай грузінкаю слаўнай
мне выдзеліш толькі часціну
дзе пыхкаюць нафтай фантаны

свой крым а з ім ханаў і мулаў
бяры сабе крымскі татарын
мне ж мора пакінеш агулам
і ўсе санаторыі дарам

ты мой туркестанскі сабрату
ідзі ў туркестан разжывацца
ўзамен я каракуль і вату
з тваіх пазбіраю плантацый

табе сібірак без граніцаў
сібір аддаю мо што выспіш
але мне да ўласнай скарбніцы
сібірскае золата ссыпеш

а ты беларусе нямрушчы
вазьмі беларусь на ўспамінак
твае ж прыдадуцца мне пушчы
мой царскі вялічыць будынак

і права даю для ўсіх разам
пладзіцца як маку зярняты
за што мне за першым наказам
дасцё ўсе сыноў у салдаты

так грозны маскоўскі цар шчыра
дзяліў між нявольнікаў дары
пад гікі прыдворных упыраў
пад водгулле трубаў літаўраў

