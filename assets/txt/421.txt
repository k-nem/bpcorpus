далёка  міль многа ад вёскісяла 
у лесе зялёным царэўна жыла
царэўнай зялёнага лесу была
жыла вечна ў ім панавала над ім

твар мела святлісты як неба узор
карону насіла сатканую з зор
з лісточкаў зялёных яе быў убор
павеўнай была як імгла як той дым

сама як нягаданых казак напеў
век слухала лесу што гімны ёй пеў
з ёй цешыўся разам з ёй разам цярпеў
і вечар і раніцу з ёй спатыкаў

яна  як багіня а лес той  як цар
купалася ў росах і ў каплінах хмар
праменнямі сонца ўцірала свой твар
а вецер ёй косы часаў заплятаў

за хмараю хмара бег летаў і зім
агністыя зоры на небе нямым
яе цалавалі паглядам сваім
яе ненаглядную думку маю

за песняю песня лунала над ёй
і казкі луналі таемнай сям’ёй
царэўна мая ты зялёны лес мой
я вашы і песні і казкі пяю

і ночкай і днём  перад сном пасля сна 
я тут каралеўна такпела яна
я тут як сіротка паную адна
не маю з кім баяць у гэтай глушы

галінкі лясныя паслушныя мне
то клоняцца ў дол то шумяць ў вышыне
адно гаманяць аб зіме і вясне
а сэрца няма ў іх няма ў іх душы

кароне маёй ўсё чагось не стае
што значаць мне белыя грудзі мае
мой голас што досвітнай птушкай пяе
агністыя вочы і рукі як хмель

грудзьмі прытуліцца не маю к каму
хто чуе як голасам долю кляну
хто бача як відню вачамі я цьму
з кім лягу рукамі абняўшы ў пасцель

а лес ёй шапоча лісткамі штодзень
царэўна мая ты мой выснены цень
к каленям тваім згнуты сам да калень
люблю і малюся як богу табе

ці ж мала адданы табе я ўвесь час 
сваіх не шкадую расквечаных крас
лісткамі ўбіраю ў квяцісты абраз
цалую мілую ў пакорнай мальбе

ад вока благога цябе бараню
гадую спявачую птушак радню
шумлю аб табе на свет цэлы і сню
аб сонейку роўным тваім хараству

улетку ўбіраю ў расцветы галін
зімою  ў брыльянты пушаных сняжын
зімою і ўлетку я  верны твой сын
з табою табою царэўна жыву

чаго ж не стае табе ў гэтай глушы
ты жджэш чалавечага сэрца й душы
падумай царэўна і дум не сушы
ты згінеш як знойдзе цябе чалавек

я чую  ўжо гоман плыве зза гары
ўжо точаць там людзі свае тапары
хто ведае можа апошняй пары
з табой дажылі і загубім свой век

так пела царэўна так лес адпяваў
ёй людскіх хацелася ўцехаў забаў
ён толькі яе знаў яе мілаваў
і сеяў няверу ў яе да людзей

о лес мой зялёны о родны ты мой
лясную царэўну сваю супакой
ўжо ёй не мінуці дарожкі людской
ўжо прыйдзецца збыцца кароны сваёй


