хмурна глуха цьма пануе
след у полі загубіўся
што ж спужаўся што стаіўся
ці што вуха тваё чуе

сцішна пуста адзінока
свет закрыла цьма густая
паваротка тут крутая
не змыліся ж маё вока

неба ў хмарах даль імгліста
а дарогі скрыжаваны
што ж там свеціць праз туманы
стой не йдзі  то  бляск нячысты

ціш і безлюдзь  ну страхоцце
ані гуку ані зыку
толькі свіст у лесе дзікі
ды хмар сунецца лахмоцце

мрок стаіўся нерухома
пад нагамі лом каменне
вось выпадак вось здарэнне
i куды йсці  невядома

не пужайся пойдзем далей 
ноч мінецца змоўкнуць совы
дзень спаткаць будзьма гатовы
дык наперад брат павалім

