ой вяду бяду
а бяда мяне
водзіць вечным следам
гэтак ходзім мы
за адным адно
як той дзед за дзедам
гэй паклічу сход
ды збяру народ
ды збяру жаўнераў
хай ідуць вайной
на маю бяду 
на ліхога звера
на мой кліч на сход
гмін народу йшло
шоў ваяк з ваякам
кожны смел ахвоч
б’е адвага з воч
поле ўслалі макам
як той лес жаўнер
ля жаўнера стаў
зброя ў сонцы йграе
зварухнуўся полк
а за ім  другі
толькі сцяг міргае
мах за крокам крок
войска йдзе ў паход
быццам тая хмура
аж дрыжыць зямля
як ваякі йдуць
ды пяюць як бура
гэй выходзь бяда
гэй выходзь хто нам 
непрыяцель  вораг
пачастуем так
што папомніш век
ды сатром на порах
знай жаўнеры мы
выйшлі не на жарт
біцца ваяваці
знай хавалі нас
поле бор і лог
беларусімаці

