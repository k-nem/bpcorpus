за хатай асеннія шумы
чуць свеціцца ў хаце газніца
а думы гаротныя думы
плывуць і плывуць як крыніца

пяюць аб мінуўшым памінкі 
бязрадасны гімн пражытому
быцця свайго бачыш дажынкі
падводзіш рахунак былому

і лічыш і лічыш паволі
удачы свае і няўдачы 
чаго меў на свеце найболей
чым сцежку жыцця абазначыў

і думка адна злыбядніца
назойліва цісне пытанне
ці ж варта было і радзіцца
каб толькі цярпець безустанне

