дзяўчынка галубка мая
кінь весела вочкам ка мне
табой зачарованы я
любуюся ў яве і ў сне

дзяўчынка галубка хадзі
ка мне бо цябе я люблю
сагрэю на белай грудзі
уцехай кахання прысплю

дзяўчынка галубка тады
забудземся свету людзей
забудземся гора бяды
нядолі забудзем сваей

дзяўчынка галубка слязой
як скропіш павеку сваю
я вытру пацешу як свой
і песню табе запяю

дзяўчынка галубка не дам
з цябе жарты строіць жыццю
дзяліць буду я папалам
нядолю і долю тваю

дзяўчынка галубка мой друг
саўём мы ціхое гняздко
дзе створым душу адну з дзвюх
і думы і сэрца адно

дзяўчынка галубка мы так
па хвалях жыцця паплывём
з каханнем за знамя за знак
на зайздрасць цярпенню ўрагом

а толькі галубка мая
мяне сірату пажалей
любі як цябе люблю я
мілуй і цалуй агнісцей

