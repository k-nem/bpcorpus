у мінску на рынку
ў канцы агароды
бабулька старая
садзіцца заўсёды

усякія зёлкі
на рынак прыносіць
і людцаў прахожых
купляць у ёй просіць

ляжаць перад бабкай
ці вечар ці ранак
пучкі дзівасілу
чабор і румянак

ад кожнай хваробы
ё зёлкі карэнне
лячыць можа імі
падвей парушэнне

і любчыку нават
дасць вам пад сакрэта
ды наўча як зводзіць
любізнічкам гэтым

і ўсякіх усякіх
дастанеце лекаў
якіх толькі людзі
не зналі ад векаў

шмат летак бабульцы
трасуцца ўжо рукі 
ёсць пэўна унукі
э нават праўнукі

усяк ёй жылося
на свеце на божым 
і смутна самотна
і з хлопцам прыгожым

і слёзы ліліся
і песні звінелі
малойцавы грудзі
туліла ў пасцелі

ды ўсё ж праляцела
як яснай маланкай
спяць думкі і песні
ў магіле спіць янка

эй моладасцьрадасць
мінула ўдалая
а старасцьняўдаласць
ніяк не мінае

і кепска бабульцы
сівая худая
брак сіл працаваці
дык зёлкі збірае

нясе іх да мінска
на рынку садзіцца
збывае і вуча
як трэба лячыцца

а можа паможа
душы хоць адной дзе
і праца бабулькі
на марна не пойдзе

