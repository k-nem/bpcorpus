прыстаў я жыць на белым свеце
хоць столькі ўвокала жыцця
завялі думкі на расцвеце
душа жадае небыцця

нуда гняце з днём кожным болей
быт спавівае чарнатой
як сухавей у чыстым полі
гуляе з зернемсіратой

пытання злога не пазбыцца
як мара бледная стаіць
куды ісці за што ўчапіцца
якім багам паклоны біць

мінуў загінуў час вясёлы
калі зрываўся з усіх сіл
ад родных ніў ад родных сёлаў
ад апаганеных магіл

туды туды ўсё далей далей
да недасягнутых вышынь
каб апынуўшыся ў крышталі
шчаслівых сонечных іскрын

самое сонца ўзяць у рукі
і як з паходняй з ім ісці
святлом ніштожыць нашы мукі
увесь плач роднае зямлі

ўзнімаць патоптаныя душы
людскім названнем акрыляць
к жыццю падняць з магільнай сушы
усіх што толькі яшчэ спяць

служыць служыць жадаў народу
сваім закованым братом
і сіл не стала з непагодай
вясці вайну вясці з жыццём

чырвонай зданню ў цёмных сенцах
наш рок сляпы снуе цвіце
змяіны рогат адшчапенцаў
жывыя грудзі рве гняце

на ніве роднай зброд прадажны
скрозь гаспадарку распрасцёр
чужацкай песняю прыказнай
калыша здаўлены прастор

і шумна чаркі напаўняе
крывёй аслепленых рабоў
гульню так чорную спраўляе
паміж крыжоў паміж грабоў

ваякі лепшыя за славу
за славу роднай стараны
або ляглі ў бітве крывавай
або у путах  і яны

ярмо валочаць паніжэння
ў кляцьбе бяссільнай гоняць век
глядзіш пытаеш свайго ценю
дзе тутка звер дзе чалавек

у жудкім чорным беспрасвіцці
бушуе выпасвены кат
любіць каго за што любіці
і ненавідзець сіл няхват

о божа праведны ты сілу
сваю вяліку акажы
не згінуць з бацькаўшчынай мілай
свайму слузе дапамажы

сашлі мне светлую падмогу
астаткі сіл сваім аддаць
і  не зрабіўшы брату злога 
пад крыжам бацькавым сканаць

