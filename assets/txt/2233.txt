калі вочы палаюць зялёнай паходняй
калі промін душы на прастор загучаў 
абзавецца яно зпад абломкаў стагодніх
і закружыць
прымусіць работу пачаць

гэта ўсё так банальна завецца  натхненне
а па мне  хай бушуе
з ім жыць  не тужыць
уяўляеш сусветы ў маленькім засценні
бачыш сонца праз дождж і праз сонца  дажджы

за цыгаркай цыгарку
і слова  да слова
у напружанні вольтаў выкрэсаеш трут
ставіць невад папера і сны мае ловіць
за страфою страфу
развіваецца скрут

сонны пошум лістоў  так пачнецца паэма
цокаў іскрамі конь  гэта едзе казак
пераседзеў я поўнач з нязводнаю тэмай 
дзе ўжо людзям паказваць самому няўсмак

і праз морак
знудзіўшыся ў нетрах кватэры
што ад берагу чоўна не зрушыць паэт
зарычаў кажушок стаўшы раптам пантэрай
быццам по свае здані выводзіць у свет

там дзе скончыцца твар і пачнецца жанчына
там дзе скончыцца твор і пачнецца душа
падпільнуй
а пабачыш сваімі вачыма
прымуць слова
палеткі
і бездані шахт

я так доўга насіў непатрэбныя латы
як нячытаны ліст што вярнуў адрасат
і
радамі старонак заставіўшы хату
заміналі мне класікі вершы пісаць

ноч у ноч тупацелі настроі любові
дзе сваё дзе чужое  хавае імгла
ноч у ноч беранжэ і максім багдановіч
у мяне за сталом не гасілі святла

я хачу 
як нявольнік забіты ў калодкі
рвецца ў сонца і ў вецер далёкіх прыгод 
вадаспадамі біць ліцца слоўнай паводкай
быццам вершаў не ведаў ні захад ні ўсход

там дзе скончыцца твар і пачнецца жанчына
там дзе скончыцца твор і пачнецца душа
прабяжыць калі ўздымеш сваімі плячыма
са стагоддзяў шаша
і ў стагоддзі шаша

