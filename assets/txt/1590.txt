ой сябры мае вы мілы
дзе цяпер вы дарагія
ці схавалі свае сілы
ці ёсць думкі маладыя

тыя думкі тыя мыслі
што душу нам хвалявалі
зза каторых хмары звіслі
за што з нівы нас сарвалі

нас з народнай ціхай нівы
разагналі па ўсім свеце
ці здаровы вы ці жывы
дзе вы мілыя гукнеце

ці збяромся зноў калі мы
ў нашым бедным родным краі
як бы птушкі пасля зімы
дзе вы хлопцы я гукаю

не няпраўда быць не можа
каб не грэла цёпла сонца
наша праўда нам паможа 
блісне нам святло ў аконца

