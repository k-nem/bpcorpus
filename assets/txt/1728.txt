кінь вокам на увесь абшар зямлі
вось хату шчыльна абышлі
парканы з гострымі цьвікамі
пасыпаныя бітым шклом
глядзі  ў прасторах за сялом
мяжамі
падзелены на нівах каласы
ідуць канаўкі празь лясы
i стопудовыя гранічныя каменьні
сярод лугоў бяскрайных заляглі
шнуры штыкоў па ўсёй зямлі
гараць як дзікае хаценьне
на гасударстваў рубяжы
глядзі паўсюль мяжы

нязьмерны вольныя прасторы
сьвятой зямлі  а чалавек
мяжы ірвы тыны рабіў за векам век
хаваўся ў іх як ліс у норы
i жыў пужліва сам  адзін
дрыжачы як лісьцё асін
зласьлівы бессардэчны хцівы
такі здрадлівы
для ўсіх чужы зусім чужы
вакол яго  платы мяжы
пабач што робіцца за гэтымі платамі
ў надмернай працы гіне тут
галодны і абдзёрты люд
каторы моцнымі рукамі
стварыў усе багатствы на зямлі
правёў ён скібы на ральлі
ён рэйкі пралажыў чыгунак
заводаў коміны падняў у выш нябёс
а сам даўно сьляпы ад сьлёз
i ўжо забыўся аб ратунак
глядзі па ўсёй зямлі сьвятой
шырокай хваляй залатой
бяз краю блішча збожжа мора
цьвітуць лугі шумяць лясы
так многа ёсьць паўсюль багацтва і красы
а людзі нішчацца у голадзе у зморы
ад беднаты ад цемнаты
бо скрозь  мяжы бо скрозь  платы

