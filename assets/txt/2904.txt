мокры водар белага бэзу
кветкігроны як вінаград
ветрык весні ветрыкгарэза
ўсё трасе і тузае сад
ў гушчары аканіцы сінія
ты ўсё спіш а дзень на нагах
сонца хітрае праз галіны
да цябе адшукала шлях
і праменьчык малы пяшчотны
што праз лісце ў шчыліну ўпаў
руку голую цёплым ротам
крадучыся пацалаваў
спі
прачнешся і ў гэтым садзе
шчасце будзе блукаць між траў
так мне радасна
радасна
радасна
што падскочыў і сонца б сарваў
каб не шкода было мне дзетак
і бязмежнага шчасця і сноў
і дрыжачых спрасонку кветак
і вільготных бэзу кустоў
і садоў цеплынёю настоеных
і вясёлкавых хваль на рацэ
і праменьчыка што спакойна
на тваёй спачывае руцэ

