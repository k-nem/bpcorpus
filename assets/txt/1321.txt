к канцу падыходзіць дарога
крыві і ярма
ад ярасці гневу людскога
збавення няма

навокал разбойніказвера
змыкаецца круг
i вострыцца помсты сякера
куецца ланцуг

няхай сатанее звяруга
двуногі шакал 
не выйдзе з замкнёнага круга
нямецкі капрал

узважаны дні яго лёсы
ён лёгкі як пыл
чарвяк не ўзлятае ў нябёсы
бо слеп і без крыл

апусціцца грозна заслона
суд будзе суроў
пагібель яго неўнікнёна
за кроў аддасць кроў

на звера ў паход людзібрацці
скідайце ярмо
мы імя забойцы пракляццю
навек аддамо

