з імглы старога свету
дзе ўлада  капітал
на грозны край саветаў
насоўваецца шквал
там спраў крывавых зграі
рыхтуюць танкі газ
на вісле на дунаі 
шалёны свістапляс
пайшлі ў хаўрус ваенны
баярын і панкат
а з імі друг нязменны
французскі адвакат
i пышуць яны злобай
на творчы наш размах
ды выкусяць хваробу
баярын і панлях
прагніўшыя руіны
ваш намысел дурны
савецкае краіны
мы верныя сыны
на варту мірнай працы
нас ставіць ссср
але калі з палацаў
памкнецца люты звер
i ў дзікай сваёй злобе
зачэпіць вольны край 
навек яго угробім
фашыст ты гэта знай
мы  чырвонаармейцы
а гэта  грозны гук
гнілыя вашы лейцы
з паганых вырвем рук
разбурым планы шпегаў
наёмнікаў ліхіх
мы білі ўжо стратэгаў
замежных і сваіх
пакрышаны куміры
багі пайшлі на хлам
у нашым бурным віры
магіла будзе вам
за намі міліёны
гартованых дружын 
працоўных батальёны
паўстануць як адзін
хто спыніць іх імкненне
адхіліць волі час
паток іх вызвалення
фашысты знішчыць вас
мы  чырвонаармейцы
i порах наш сухі
злачынніцкай сямейцы
мы вытрасем духі

