выплывае круг агністы
з груды мутных хмар
панад рэчкай дуб вячысты
не схісне ніводным лістам
і стаіць як цар

на яго шацёркарону
пурпур лёг зары
у прасветы хмар заслоны
сыпле сонца стрэл мільёны 
шле зямлі дары

над нізінай нерухомы
звіс як дым туман
цераз нетры бураломы
сцеле белыя паромы
з лугу да палян

звонка граюць струны цішы
на ўсе галасы
дрэмле ветрык і на ўзвышшы
нават кветкі не калыша
не страсе расы

дзень свой рэй вядзе ў калгасе 
гоман скрып і грук
дзесь у лесе на папасе
забалбоча штось не ў часе
чуткі цецярук

а над хатай дым бялявы
выгнуўся дугой
не йдзе ўгору кучаравы
а наніз на дол на травы
нікне галавой

парна зранку муць разліта
нібы сум павіс
даль у сінеч апавіта
будзе дожджык шэпча жыта 
дым пайшоў наніз

