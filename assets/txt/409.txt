ці знаеш ты дзяцюк нядбалы
і ты дзяўчынка дарагая
лес гэты цёмны лес падгалы
што з веку ў век нам байкі бае

цікавым вокам і душою
шмат пераняць чаго там можна
як там усё само сабою
жыве паважна асцярожна

там звер тудысюды шнуруе
на галлі птушка там трасецца
там хвойка з хвойкаю талкуе
як дзе кума з кумой на рэчцы

зімой сапе сцюдзёнай думай
улетку песнямі уп’ешся
а ўвосень там  ах шумы шумы
не чуй  слязою абліешся

няхай жа свісне ў ім сякера
застогне бедны ён застогне
о пушча цёмная не ў меру
чыя душа з табой не дрогне

