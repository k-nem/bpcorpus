дрэмлюць думкі цяжкай дрэмай
поўныя трывогі
ім на свет з магілы немай
не прабіць дарогі

ім няма дзе прыхінуцца
хоць і свет злятаюць
а часамі як ачнуцца
жаласна ўзыграюць

i смуткуюць сэрца дзеткі
што тут мы ў няволі
што пасохлі жыцця кветкі
без пары без долі

што мы гора збыць не ў сілах
крыўды не зваюем
што быць можа да магілы
долі не пачуем

не смуткуйце ж вечарамі
думкі гора дзеці
хоць мне цяжка толькі з вамі
не адзін я ў свеце

цьмяна жыцце ні іскрынкі
ў кут яно забіта
толькі ж з вамі сірацінкі
гаманю адкрыта

