ўставай сявец бяры сяўню
аўса вады давай у волю
свайму ты вернаму каню
і ўжо рыхтуйся ехаць ў поле
прыйшла вясна і там цябе
чакае вызвеўшая ніва
яна гатовая к сяўбе
й сяўца чакае ўжо рупліва
за зіму ўспрэўшая зямля
табе аддасць за працу многа
ўставай сявец няхай сяўня
не будзе пуста і убога
рукой зярнят бяры паўней
ды кідай мерна жменя ў жменю
са збожжам ў сэрцы думкі сей
надзеі волі адраджэння
ўставай сявец і тое знай
што думак глеба не абмане
а дасць багаты ураджай
за пот праліты за старанне
ўставай сявец ідзі ары
здзярнелай нівы твае гоні
прыйшоў твой час  ужо пара
пачаць сяўбу яшчэ сягоння

