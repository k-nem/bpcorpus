я бачыў сын яго стаяў
на пушчы і маліўся
i словы ў гневе прамаўляў
а твар слязьмі абліўся
 ах дай мне ойча моцных слоў
маланак слоў палючых
бо кроў мая сачыцца зноў
із ранаў тых балючых
дзівіся пане слабы я
саўсім ня маю сілы
гарыць баліць душа мая 
о дай жа моцы мілы
паглянь паўсюдах з краю ў край
рабунак глуз пануюць
i льецца сьмех тых чорных зграй
i ўсё зь зямлёй раўнуюць
зірні дзе пекнасьць тая што
надаў нам міласьцівы
тваіх правоў трымае хто
братэрства згоды хцівы
схініся к нам ты і абач
з гадзінай горш жывецца
цяжэе боль мацьнее плач
галоў ўсё болі гнецца
паслухай ноччу ўдзень сьвяты
скажы маўчаці звонам 
i колькі жальб пачуеш ты
зямля азьвецца стогнам
узглянь навокал чорны сьвет
прыцьмена праўды слонца
надзеі ў людзях болей нет 
пашлі ж ім абаронца
ах дай мне божа гэткіх слоў
зямля б ад іх траслася
баляць бо раны мае зноў
i кроў зь іх палілася
пашлю тады маланкі ў люд
ў бясшчасны той брадзіці
блішчэць яскравець там і тут
праўдзівы гнеў будзіці
мільёны кіну перуноў
у тых каго я знаю
у тых маю што сочуць кроў
у тую чорну зграю
тагды ізноў як колькі раз
на сьвеце ўжо бывала
настане твой вялікі час
твая засьвеціць хвала
малюся ж  дай мне гэтых слоў
сцаліш мяне паможаш
гарыць душа баліць ізноў
вялікі дай як можаш

