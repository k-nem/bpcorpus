трудненька ой жыці
ў беднасці ў глушы
замест смеху  слёзы
жаль нейкі ў душы

шчасце не прыходзе
хоць дней клічу шмат
гора не ўцякае
хоць і выгнаць рад

песню б вырваць з сэрца
і пусціць на свет
хай ляціць хай знойдзе
ласку і прывет

мо шчаснейшай будзе
як я сын бяды
можа хто пачуе
запяе з нуды

можа хоць бор цёмны
рэхам адгукне
можа вецер вольны
заўтуруе мне

можа ў небе зорка
песенькі маей
зразумее голас
і міргне ясней

ночка ў тайных шэптах
азвецца хвальбой
а можа і людзі
не пагардзяць ёй

