на купалле на святое
рві матуля зелле тое
што ў нас папараць завецца
і шчаслівым быць здаецца

як нарвеш яго даволі
ў цёмным лесе ў чыстым полі
палажы за абразамі
пасвянці сваймі слязамі

двойчы тройчы  а крапліста 
злі слязою брыльянцістай
і чакай з яго прыплоду
ад усходу да заходу

як узыдуць з зелля кветкі
будуць шчасце меці дзеткі
будзеш маці меці ў хаце
долю згоду і багацце

