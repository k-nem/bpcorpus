з нас многія прагнуць разумнага
сапраўднага і чалавечнага
а восень цяжкая і сумная
шпурляе ліствой пакамечанай

з нас многія прагнуць праўдзівасці
звычайнай людской натуральнасці
для радасці мы нарадзіліся
а гора ізноў паўтараецца

і знікнуць адразу дарадчыкі
і ластаўкі пырхнуць у крым
у радасці  звонкая складчына
у горы  самотна гарым

хлусня да хапугі прыцерлася
зрадніўся ён моцна з рублём
бязлітасным смехам хацелася б
такога прабіць
ці праб’ём

а можа пытанне замажам
дадзім адпачыць і радку
далей ад кулацкіх замашак 
па першым нясмелым лядку

а верш адпачынку не просіць
імкнецца да лепшых людзей
хай ластаўкі зноўку прыносяць
у дзюбах драбочкі надзей

