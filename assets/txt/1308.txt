між глыбокіх снягоў
дзе лес глуха шуміць
ціхі дом леснікоў
адзінока стаіць

воўчым вокам акно
ў цемры ночы блішчыць
дзеці леглі даўно
толькі маці не спіць

смыча нітку яна
усё кудзельку прадзе
глухата цішыня
толькі вецер гудзе
завывае бы звер
стогне вяз над страхой
страшна ў лесе цяпер
сцішна ў хаце адной

ды прывыкла яна
да паўночы сядзець
i скрозь шыбы акна
ночцы ў вочы глядзець

а ў тым коміне зноў
вецер песню пачаў
вось ён глуха завёў
застагнаў забурчаў

 мама страшна мне тут
я баюся адзін
унь варушыцца жмут
на ашэстку аўчын

сын малы васілёк
кліча матку к сабе
 бог з табою сынок
то здалося табе

не пужайся дурны
то аўчынкі вісяць
нежывыя яны
i не могуць чапаць

 мама сядзь ідзі тут
што так страшна гудзе 
ставіць прасніцу ў кут
к сыну матка ідзе

 мама чуеш  вово
хтось па даху пабег
гэта злодзей ці хто
 не сынок  гэта снег

 а што трэба яму
чаго ўзлез ён на дах
ці ён грозіць каму
ці спужаў яго страх
 ой блазнота мая
ну ж з цябе і смяляк
чаго думка твая
устрывожана так

гэта ж вецер сынок
 ён жывы ці які
 ды не мой галубок
гэта  подых такі

 а што робіць ён
 хто
 ну той подых скажы
 немаведама што
ты гаворыш ляжы

васілёк замаўчаў
нерухліва ляжыць
мусіць думаць пачаў
чаго вецер шуміць

а ён нібы той звер
плача вые гудзе
 а дзе тата цяпер
чаму доўга не йдзе

не баіцца адзін
ён паночы хадзіць
 тата дужы мой сын
за плячыма вісіць

стрэльба нож пры баку
дык баяцца чаго
кепска будзе ваўку
калі чэпіць яго

 мама праўда ці лгуць
што маленькіх дзяток
жабракам аддаюць
замест хлеба ў мяшок

 не няпраўда сынок
гэта байку сплялі
проста страшаць дзяток
каб паслушны былі

зноў заціх васілёк
i пытаць перастаў
зноў яго разумок
варушыцца пачаў

ціха ў хатцы малой
смутна лямпа гарыць
бор стары за сцяной
усё шуміць ды шуміць

