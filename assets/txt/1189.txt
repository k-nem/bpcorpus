дагараў дзень і знікалі
ціха яго блескі
у змярканні прападалі
гай і пералескі

над раўнінай снегавою
чырванню пажару
як бы стужкай залатою
ззяла ў бляску хмара

i ўзняліся заігралі
два слупы ад сонца
чуць прыметна ў іх дрыжалі
хмарак валаконцы

бляск па небе разліваўся
хваляй агнявою
я стаяў і любаваўся
дзіўнаю гульнёю

i далёка скрозь па полі
гладзь снягоў бялела
я глядзеў  душа ж па волі
плакала і млела

i ўзнімаўся дым клубкамі
злёгку пазлачоны
i з апошнімі касамі
знік і слуп чырвоны

i я думаў што ў аконцы
ты як я стаяла
на апошні погляд сонца
смутна пазірала

