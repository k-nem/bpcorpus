з гары на ніз скаціўся жолуд
ў зямлі нашоў сабе прыпынак
быдлячы след  яго будынак
сцярпеў ён першы зімні холад
прайшло дзесяткаў пяць гадоў
разросся дуб на удзіўленне 
глыбока ўніз пусціў карэнне
ні жары ні халадоў 
нічога дуб той не баяўся
i год ад году разрастаўся
у месцы тым дзе дуб разросся
ляталі пчолы матылёчкі
ад кветак імпат так і нёсся
як зоркі іх блішчалі вочкі
якіх тут кветак не было
цвілі фіялкі там вясною
чабор румянак паласою
бялеў над маткаю зямлёю
а дуб расце штогод таўсцее
на бок ён лапы раскідае
i кветкам сонца закрывае
а без сонца кветка млее
у цяні яна ссыхае
доўга думаў дуб сукаты
як бы з свету кветкі звесці
каб не гуў тут чмель пракляты
каб не бегалі дзяўчаты
вянкі ў свята з кветак плесці
каб і песень не спявалі
каб і птушкі не ляталі
ды не дасць ён рады кветкам
хоць за дубам не растуць
а за поўвертня цвітуць
i гуляць к сабе завуць 
добра з імі малым дзеткам
над дубам вецер злітаваўся
нанёс туды ён палыну
чартапалоху драсяну
палын як бачыш разрастаўся
i кветкі бедныя глушыў
а пад старасць дуб загніў
ў яго жрале вядуцца совы
у карэннях вуж нашоў прыют
i глуха і дзіка стала тут
i не чутно людское мовы

у тым краю дзе свету мала
заўсёды гэтак і бывала
што ў пользу людзям то таўчэцца
а паскудства астаецца

