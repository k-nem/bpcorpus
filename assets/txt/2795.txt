дом дзе першае стрэў світанне
быў на ўскраіне ля дубровы
вулка першая да паўстання
мела назву планоў князёвых
назвы новыя не прыліплі
мураўёўская петраградская 
да пчаліных дзедаўскіх ліпаў
што на вуліцы першай радасці
неіснуючая нечуваная
засталася ты ў сэрцы шалёным
вечнай вуліцай абдуванчыкаў
залатыхзалатых на зялёным
вуліцай мокрых падтыннікаў
вулкай звону зза весняй дубровы
вуліцай  яйка качынага
ў нетрах сонечналапуховых
вуліцай вось ты і дома
вуліцай душ сагрэтых
вуліцай трыццаць сёмага
але я не ведаў пра гэта
назву новую гнеўна вырыдаў
рот айчыны крывёю заліты
ты ў вайну стала вуліцай ірада
тупіком немаўлятак забітых
стала вулкай руін і змарлых
стала вулкаю год праклятых
вулкаю клятага карліка
вулкай сусветнага ката
колькі год давялося мне класці
у муры вашы цэглу звычайную
вулка вуснаў і вулка шчасця
вулка здрады і вулка адчаю
вулка першага верша і слова
і апошняга верша крывавага
вулка бацькаўшчыны і мовы
вулка іхняй зіхоткай славы
колькі год я сноўдаўся ценем
каб патрапіць на вулку радасці
вулкай мудрасці і сумлення
вулкай гневу і барыкады
можа здарыцца й так што гора
і вайна зноў падуць на народы
і мяне за любоў маю горкую
да вуліц радзімы й свабоды
павязуць каб і попел рассеяць
на вянчанне з драўлянай жырафай
па вулцы святых фарысеяў
на плошчы анны з кайяфай
хай
ніколі не помняць свінні
што з плошчы няпраўды дрымучай
з лобнай плошчы  вядзе праз краіны
бясконцы тракт неўміручасці

