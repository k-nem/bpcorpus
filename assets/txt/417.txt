любімось мае суседзі
кіньма сваркі звадкі
жыйма як родныя дзеці
адной нашай маткі

што ты маеш з сваёй звадкі
з дзікай ненавісці
людзі толькі насмяюцца
і ўсёй той карысці

людзі толькі насмяюцца
ўрагі скарыстаюць
над душой чорт запануе
ўнукі цябе злаюць

а пачнема жыці ў згодзе
ў пачцівай харошай
знойдзем долю знойдзем волю
на зваротак  грошы

урагам нашым прыступіцца
трудна тады будзе
ды ў суседзяў ласку маюць
згодлівыя людзі

дык любімася суседзі
кіньма сваркі звадкі
жыйма як родныя дзеці
адной нашай маткі

