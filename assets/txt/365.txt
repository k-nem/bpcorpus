лютуе гітлер ашалелы
яму ў германіі зацесна
яму пад ногі дай свет цэлы
хай гіне ў муках свет балесных

ускормлен мясам чалавечым
крывёй народнаю скупаны
народам волю абязвечыў
лютуе кат пад звон кайданаў

на беларусь маю радзіму
як шакал рынуўся галодны
на беларусь што леты зімы
жыла шчасліваю свабоднай

і рэжа вешае нявінных
бацькоў дзяцей і старцаў кволых
крывавым полымем скаціна
папеліць гарады і сёлы

мой край расквечаных прастораў
сваім салдацкім топча ботам
ой і адпомсціць за ўсё гора
народ за кроў за сон пад плотам

ужо нядоўга панаванне
яго разбойніцкае дзічы
усенароднае паўстанне
яму апошнія дні ліча

паўстаў народны гнеў і помста
паўсталі грозна партызаны
б’юць фашыстоўскі зброд прахвостаў
б’юць дабіваюць гнід паганых

чырвонай арміі ў падмогу
ідзе народ з байцамі разам
да шчасця церабіць дарогу
знішчаць нямецкую заразу

так дзень збліжаецца расплаты
за ўсё што выцерпелі гэтак
за нашы спаленыя хаты
за нашых выразаных дзетак

ачысцім нашы лес і поле
ад гітлера ад яго бандаў
зноў будзем шчасце мець і волю
ў сваіх адноўленых прысадах

загоім раны адбудуем
свае сялібы зруйнаваны
сваю краіну маладую
святлом асвецім нечуваным

зірнуць зноў нашы ўвысь палацы
святочна прыбяруцца людзі
як красаваўся красавацца
чырвоны сцяг над намі будзе

