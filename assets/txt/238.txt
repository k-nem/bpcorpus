даўней мы пану
рабілі дзела
дый вось казны ўласць
к нам падаспела

і з клюшняў панскіх
збавіла нібы
дала на ўласнасць
поле сялібы

даўней мы знаці
мусілі пана
каб карыстацца
з нівы ўспаханай

цяпер жа ў двор сіл
цягнеш астаткі
каб зарабіці
на ўсе падаткі

даўней у пана
ў тагдышнім пекле
за правіненне
розгамі секлі

цяпер жа земскі
дый з казакамі
чыніць расправу
штодзень над намі

даўней нам мамкай
двор быў з нагаем
цяпер казну мы
матушку маем

ох маем шчасце
на самым дзеле
век без апекі
жыць не пасмелі

пейма ж гуляйма
гулка не слёзна
скрышаны путы
паншчыны грознай

і ўсё мінецца
народ крапіся
крыўды галосяць
паўстань і мсціся

