бывае праўда вочы коле
раз гнаў пастух свіней у поле
адзін вялізарны парсюк
які абегаў вёску ўсю
за раніцу абшнырыў завуголле
цяпер такі меў выгляд важны
што носа не дастаць і сажнем 
вышэй за ўсіх ён сам сябе лічыў
а што ў самога на лычы
не бачыў гэтага аднак
і вось адзін тут падсвінак
які заўважыў бруд раней
і кажа  дзядзечка твой лыч у брудзе
нязграбна гэта й між свіней
а што ж калі заўважаць людзі
парсюк наставіў хіб парсюк раз’юшан
 цераз цябе я чырванець прымушан
такое мне сказаць асмеляцца нямногія
ды гэта ж  дэмагогія 
парсюк наш лаецца не дараваць клянецца
 і месца мокрага крычыць не застанецца
ты мой свінячы гонар закрануў 
і так ён падсвінака грызянуў
што той за сажняў пяць адскочыў
парсюк не надта быў ахвочы
глядзецца праўдзе ў вочы

