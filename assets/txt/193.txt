была расія царскіх дзён
а дні былі як ночы
душыў бязлітасны прыгон
сялянаў і рабочых

разбэшчана паны купцы
працоўным людам гандлявалі
раслі магільныя капцы
папы малебны завывалі

над краем шыбеніц астрогаў
трыумфаваў каронны кат
было яно  ўладарства злога
пятнаццаць год таму назад

паўстаў пракляццем катаваны
паўстаў хто з голаду век пух
апалі рабскія кайданы
апаў нявольніцтва ланцуг

паўстаў магутны пралетарый
чырвоны ўзняўшы сцяг ўрачыста
і рушыў ў бітву грознай хмарай
супроць сатрапаў і царыстаў

паўстаў ніштожыць цьму і здзекі
ніштожыць царскае ўладанне
знішчаць адвечны гнёт навекі
для свайго светлага йснавання

і зарунеў на ўсе староны
саюз рэспублікаў савецкіх
прамогшы ворагаў пагромных 
і нутраных і інтэрвенцкіх

красуй жа ў радасці няспынна
краіна вольная саветаў
ядыная пакуль айчына
усіх працоўных ўсяго свету

пралетар’ят усіх краінаў
пад сцягам леніна удумна
шляхі я веру працярэбе
і да сусветнае камуны

