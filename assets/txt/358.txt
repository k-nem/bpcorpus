здаецца ж было гэта ўчора
як сёння шумелі бярозы
калі на няплодных разорах
кацілася гора і слёзы

аб цяжкіх начлегах напевы
каціліся з краю да краю
былі неўраджайны засевы
было галаданне ў звычаю

здаецца ж было ўчора гэта
плылі воды ў мора як сёння
калі ты не бачыў прасвету
што збудзецца заўтра на гонях

стаяў перад будучым свечкай
якая згасае без следу
плыла слепата мутнай рэчкай
да бацькі да ўнука ад дзеда

было ж гэта ўчора здаецца
як сёння шумеў бор зялёны
сабе не знаходзячы месца
у процьму ішлі міліёны

ішлі ад крыві ныла цела
чакалі збаўленчага цуду
нядоля няволя гудзела
адвечным гула перагудам

забурліла сіне мора
ад віхроў
выйшлі волгі дняпры выйшлі
з берагоў

разбудзіла мора спячых 
уставай
вазьмі свой ад ліхадзеяў
каравай

цячы кроў жывой крыніцай
па зямлі
каб палюдску дзеці ўнукі
жыць маглі

вее вее ўсходні вецер
вее ў даль
векавечнае пракляцце
біць не жаль

і разбілі пераможнай
барацьбой
байцы сёння ўспамінаюць
быўшы бой

загасціла прасвятленне
і цвіце
няма думак аб нядолі
аб кнуце

зашумелі над ракою
трыснягі
аквяціла ясна зелень
берагі

па сялібах непрабудны
згінуў сон
прад вачыма шлях у сонцы
новых дзён

