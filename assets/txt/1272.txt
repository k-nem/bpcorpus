надыйдзе час той знемажэння
утрацяць сілы
мае крылы
мой дух апусціцца ў суценне
даўно аджытага натхнення
не бачыш ты ні ў чым збавення
ты бачыш цьму пустой магілы
тады дыбаю я ў піўную
i кухель піва
тарапліва
бяру ў руку сваю худую
бо так патрэбу я пачую
пазбыць трывогу ўсю дзянную
i я тады шапчу маўкліва
о кухель ёмкі многазмесны
о кухель мілы
дай мне сілы
рассунь ты круг мой цёмны цесны
хоць праўда ты не цар нябесны
але ты ўцішыш дух балесны
разгорнеш згорнутыя крылы
малюся п’ю і весялею
лаўлю я тэму
глуханему
i кухель мне дае надзею
што нават цэнзарузладзею
я мыслі людскасці навею
i ён прапусціць мне паэму

