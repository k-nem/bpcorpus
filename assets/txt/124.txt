што ты спіш для каго
эх аднаасобнік
адзіноцтву бядзе
дасужы падсобнік

дваццаць год як за сном
свету ты не бачыш
нібы курыца ў цьме
квокчыш ды кудахчыш

чуць карова і конь
дыхаюць за плотам
і чуць дыхаеш сам
вымазаны потам

во  калгас вунь  калгас
людзі там як людзі
ў грамадзе ў яснаце
вольна дышуць грудзі

трактар полем ідзе
ложыць скібу ў скібы
а ў цябе тупы плуг
ці ж не бачыш хіба

засяюць а ў пару
землі зернем чыстым
буйна руні растуць
гнуцца каласіста

во касцы грамадой
косяць сенажаці
грамадой ураджай
выйшлі жнеі жаці

гоман песні плывуць
гулка ад калгаса
ты маўчыш і глядзіш
на ўсё гэта ласа

яны ўперад ідуць
шляхам бітым ясным
ты пляцешся ў хвасце
збеднены няшчасны

во на выбары йдуць
з сталінскім партрэтам
ты ж украдкай брыдзеш
як не сорам гэта

што ты спіш для каго
эх аднаасобнік
адзіноцтву бядзе
дасужы падсобнік

