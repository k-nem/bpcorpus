байка
зайшоў я ў краму раз набраць на палітон
вядома крамнік  будзьце так ласкавы
вось вам сукно вось вам бастон
тавар не вельмі што цікавы
а крамнік хваліць  добрае наўздзіў
пасля й цану ж загарадзіў
я сяк я й і так ды мусіў заплаціць нарэшце
другога выхаду няма
не за гарамі ўжо зіма
 ну мерайце кажу ды рэжце

куляецца аршын маланкай ходзяць рукі 
так спрытна шэльма мерае
 ах добрае сукно мо возьмеце й на брукі
але яму не надта веру я
бяру аршын і правяраю сам
дык што ж вы думалі ну й жулікі ну й чэрці
недахапіла ў мяне там
ні больш ні менш  тры чвэрці

а крамнік божыцца клянецца
 няхай язык адсохне прысягае
і жонка і дачка і цешча памагае
аж кулакамі б’юць у грудзі
даводзячы што гэта мне здаецца
і што няма вярней як іх аршын
аднак я доўга не марудзіў
і спрэчку зразу давяршыў
сказаўшы крамніку  з табой я цалкам згодзен
няма вярнейшага аршына
ды толькі ў тым бяды прычына
што сам ты  злодзей

аршын марксісцкі ёсць і ён зусім нядрэнны
калі ўладае ім разумны ды сумленны
калі ж пачне хто іншы мераць
дазвольце мне тады не верыць

