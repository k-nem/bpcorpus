і няма каго нам папракаць 
быт стары эпоха раздрабіла
развучыліся мы коней запрагаць
не адрознім панарад ад біла
мы з нагі не збіліся нідзе
і не нам за старызну чапляцца
толькі трутняў шмат яшчэ гудзе
над зямлёй людзей над нашай працай
бо з другога боку ёсць у нас
гэта я казаў ці вы казалі
мы хавалі ўласніцтва не раз
а яно ізноўку выпаўзае
людзі робяць як ва ўсе часы
а другія век жывуць улегцы
ім бы толькі славу для красы
ім бы за стырно ды ў рукі лейцы
нахапаць паболей барахла
лепш пажыць смачней папіць паесці
пакадзіць начальству
зза вугла
друга аглушыць
вышэй пралезці
спрытны чмут не любіць сеяць жаць
ён на хлебным месцы прымасціўся
і лагодна можа разважаць
і пра песняроў і пра маціса
стараваты сыты галасок
ён наскрозь фальшывы і ілжывы
яго поіць не з бярозы сок 
прагнасць бессардэчнасць і нажыва
я табе ты мне  яго закон
гні сяброў і гніся сам дзе трэба
ды трымай язык свой пад замком
і не вер сябрам зямлі і небу
хочацца пра іншае пісаць
ды занепакоены я шчыра
што няма каго нам папракаць
і смяюцца трутні над сатырай

