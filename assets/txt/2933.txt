кажуць што ў ноч на дваццаць шостае лістапада ты з’яўляешся на зямлю якая цябе нарадзіла і ходзіш па ёй заглядаючы ў кожную хату ў кожную адрыну на дно кожнага глыбокага возера
нячутныя крокі твае а вочы з пяшчотнасцю нябачанай глядзяць на гэтую простую і мілую зямлю
рукі твае дакранаюцца да кары дрэваўманументаў галубяць кожны ліст на прырэчнай каліне а вушы чуйна прыслухоўваюцца да новых спеваў што гучаць на берагах чыстых як сэрца тваё беларускіх рэк
ноч вялікаявялікая і таму паспяваеш ты пабываць скрозь на рудых берагах дняпра і на беразе світазі дзе ў хвалях водарасці заблыталіся як русалчыны косы ў сініх лясах гродзеншчыны і на гары маяк
неабсяжная зямля наша але паўсюль дзе пачуеш ты кугаканне савы над акном хаты ты непрыкметны заходзіш у хату і глядзіш у вочы новаму чалавеку які нарадзіўся ў той дзень калі ты памёр
і дзіцёнак маўчыць і ўсміхаецца бо ён бачыць тое чаго не бачаць дарослыя не прывід а проста добры чалавек толькі больш маўклівы больш паглыблены ў сябе нахіліўся над ім
а ты глядзіш на яго і калі бачыш што сумленныя вочы ў яго бацькоў даеш яму добры і сумленны лёс
аднаму ты даеш будучыню слаўнага казачніка другой  будучыню добрай маці трэцяму  славу вялікага героя а чацвёртаму  проста славу чалавека працаўніка рукі якога робяць усё на зямлі і кормяць таксама ўсіх
мяне ты чамусьці зрабіў паэтам даў мне вочы якія бачаць сум явара над вадою вушы якія чуюць песню чалавечую рукі якія здольны перабіраць як струны галіны прырэчных верб ногі каб выхадзіць зямлю і глотку каб спяваць язычаскія песні песні сонцапаклонніка
я не кажу што твой вялікі голас гучыць у нашым проста маленькім ялінам добра ў цяні адвечнага дрэва
пераблыталіся нашы шляхі шлях тваёй радзімы і шлях маёй і шляхі ўсіх краін славянскіх зліліся ў адну раку і не адрозніш дзе тая а дзе іншая плынь
пацебня і каліноўскі і траўгут баранілі праўду тваю рускі беларус і паляк і славаю іхняй быў бяссільны плач кабеты пра які ты пісаў і моцны ўдар нашчадкаў якія павалілі спрадвечнае пудзіла
вялікае сонца славянскае ты ж бачыш іх калі прыходзіш да нас у лістападаўскую ноч ты ж сам ведаеш гэта лепей ад нас
як сонца ў маленькай кроплі адбіўся гэты вялікі шлях у непрыкметнай долі маёй
продак што загінуў у шэсцьдзесят трэцім песні што спявала мне маці сваяк мой які калісьці ў падпітку на знак таго што жыве ў нашчадках дух і мужнасць гражыны з’ехаў з капца міцкевіча на гарачым кані пусціўшы яго наўскач
я веру табе гэта спадабалася б ты заўжды любіў маладзецтва
але бачыш іншыя новыя надышлі часы вось рукі сябрапаляка ў маіх руках я адчуваю іх цеплыню і цвёрдасць і суровую сяброўскую ласку
вось кніга тваіх вершаў перада мною яе падараваў мне твой нашчадак нацыя ж заўсёды нашчадак лепшага свайго паэта
і на вокладцы напісаў ён словы твае вашы чужаземныя твары маюць права пражывання ў сэрцы маім
бачыш вось зямля вось новае жыццё на ёй
настала сіла праваў і праз стагоддзе абняліся ўнукі славянскія
кветкі і чырвоныя галіны восені працу рук нашых і песні прыносім мы на магілу тваю вялікае сэрца славянскае настаўнік і сябра наш
звоняць і звоняць вярбовыя струны і цвёрдыя крокі твае заўсёды гучаць разам з нашымі і наперадзе і лёгка нам ісці адчуваючы цябе поруч
туды туды дзе сонца ўсходзіць

