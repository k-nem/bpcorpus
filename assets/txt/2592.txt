пазносіў я многа ламачча
вячэрні касцёр хоць куды
сусед мой як рыцар з ламанчы
наіўны высокі худы

агонь разгараецца буйна
забудзем трывогу і боль
частуйцеся печанай бульбай
вось добрая шэрая соль

ноч іскры маўкліва глытае
а мы то маўчым
то услых
гаруем што моладзь не тая
што шмат гультаёў маладых

што зніклі руплівасць стараннасць
і гордасць за працу сваю
прыемны ім чад рэстаранны
там скачуць і п’юць і пяюць

а мы іх адзелі абулі
таксяк але вывелі ў свет
частуйцеся печанай бульбай
мой добры сумленны сусед

пярэчыць мне
не характэрна
патрэбен бацькоўскі давер
вось вырашым крызіс кватэрны
і знікне уласніцкі сверб

для моладзі патрэбна лекцый
патрэбна іх сэрцы працяць
а лекцыі тыя улегцы
фурманкай пустой тарахцяць

у пекле акопным у брудзе
на вогненнай перадавой
адважныя чыстыя людзі
дзяцей засланілі сабой

а гэтых мы самі расцілі
ёсць бам і была цаліна
і ўсётакі іх не хрысціла
агнём і крывёю вайна

трывогу глыбока затоіш
пра што наша моладзь пяе
пра тое ж
пра тое ж
пра тое ж
што спаць маладым не дае

і слухаць ім сумна пытанні
што мучаць салдатаў старых
і хлопцы бягуць на спатканні
да смелых сябровак сваіх

а час паранейшаму бурны
ад войнаў уздрыгвае свет
частуйцеся печанай бульбай
негаваркі мой сусед

