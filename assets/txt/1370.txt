няхай землю імгла аблягае
i звісае над ёю туман 
іх разгоніць вясна маладая
вытча новы зямлі сарафан

няхай цёмная сіла сваволіць
i злы намысел тоіць вар’ят 
не было і не будзе ніколі
каб хадзіў ясны месяц назад

няхай ворагзвяруга лютуе
i навалаю чорнай плыве 
ён магілу сабе сам рыхтуе
пад асінаю ў дзікай траве

няхай доўгія ночы находзяць
i трывожныя веюць вятры 
іх адолееш ты мой народзе
i табе зложаць гімн песняры

дык гуртуй жа магутныя сілы 
вораг люты штурмуе наш дом
ты абруш на яго прах магілы
разразіся над ім перуном

