запамятай цвёрда
разбойнік з берліна
сусветны грабежнік бандыт
ты сам твае орды
ў савецкай краіне
жалезны свой зломяць капыт

няхай вар’яцее
цямраная сіла
на далечы сцеле туман 
фашысцкаму змею
тут будзе магіла 
пад горкай асінай курган

зямля мая маці
радзіма мая ты
гарой пастаім за цябе
варожыя раці
вампіраў заклятых
змяцём у святой барацьбе

разгорнем шырока
магутныя плечы
i вышай падымем наш сцяг
бо час недалёка
рашучае сечы
i зрынецца вораг у прах

дык помні ж ты цвёрда
разбойнік з берліна
крывавае цьмы пасланец
ты сам твае орды
у нашай айчыне
ганебны свой знойдуць канец

шчыльней жа з’яднаем
рады баявыя
на ворага рушым як вір
лунаюць над краем
сцягі агнявыя 
вядзі нас на бой правадыр

