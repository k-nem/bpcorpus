кажуць людзі што ты смутны
што спяваеш ты пра гора
твае песні  стогн пакутны
слёзы ветру на прасторы

ты злажы нам песню волі
песняй шчасця залівайся
ціхім спевам нівы ў полі
ў струнах сэрца адклікайся

каб на нас вясна дыхала
грэла душу цеплынёю
каб нам сэрца сагравала
ціхім шчасцем дабратою

ой вы людзі няма ж волі
скуты мыслі ланцугамі
пусты нівы нашы ў полі
злосны віхар дзьме над намі

ці ж я сэрцам не хварэю
ці ж мне смутак лёгка даўся
я спяваю як умею
я пра радасць пець не здаўся

