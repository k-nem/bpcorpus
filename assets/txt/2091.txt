байка
ліслівае цяля дзве маткі ссе
вы гэту прыказку напэўна чулі ўсе
але на практыцы выходзіць
што і цялятам часта шкодзіць
залішне многа малака
у дзядзькі аднаго вяскоўцакулака
было штук пяць кароў
а кожны ж ведае здароў
які ў кароў вясковых абавязак
трасянку есці ў дзень тры разы
настойваць гной вадзіць цялят
ды малака даваць патроху
такія ж абавязкі акурат
у кулака цімоха
спаўнялі гэтыя сумленна
і скора нек пасля каляд
з іх дзве ўжо прывялі цялят
ды толькі для цімоха тое дрэнна
што у гнядой  бычок і у рабой  бычок
яны былі супроць дачок
а гаспадар хацеў цялушку гадаваць
бычкоў рашыў ён прадаваць
вось аднае нядзелі
і зараўла гняда
ёй не на ўме яда
ёй не на ўме вада
аднак жа на пратэст не паглядзелі
бязлітасны мяснік панёс
яе пярэстага на воз
між тым рабая
аб гэтым нават і не дбае
пры ёй рыжман яе малакасос
але й яе спаткаў не лепшы лёс
у пераплёце загародкі
жардзін са дзве было кароткіх
і вось у дзірку ля сцяны
пралез бычокдурніца
ды да гнядой пачаў маніцца
нюхнуліся яны
і пачаліся ў іх цялячыя пяшчоты
бычок з вялікаю ахвотай
падлезшы да гнядой пад вымя
губамі мяккімі вільготнымі сваімі
пачаў там так прыемна казытаць
так міла хвосцікам матаць
як быццам гэта той пярэсты
і аддала яна ўсё малако дарэшты
назаўтра бедаваў цімох
што рыжы здох

тут аднаго хачу нарэшце я
над байкаю мая каб не прапала праца
хай помніць кожнае ліслівае цяля
што можна ссаць ды можна й абассацца

