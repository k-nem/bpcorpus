недзе поруч ляжалі дарогі
кліч кахання ляцеў ад ніў
але ён не кахаў нікога
бо занадта радзіму любіў
варты лепшага ў свеце кахання
рана скончыўшы мужны палёт
русы хлопец золкім світаннем
на высокі ўзышоў эшафот
плач людскі барабаны крыюць
і ад пошчаку глухне зямля
на высокую гордую шыю
успаўзае змяёю пятля
з плачам жоравы пралятаюць
курганы і магільны жвір
непалітая ніва святая
плач жанчын эшафот і сібір
нікні гожаю галавою
па нязнанай страце ўздыхай
дарагая ты стала ўдавою
не пабачыўшы жаніха
вашы кветкі ў лугах завялі
месяц марна згарэў над ракой
ты чакала яго а стала
і нявестай і жонкай чужой
і чамусьці ў сэрцы як рану
я нясу твой нязбыты лёс
не даруючы ўсім тыранам
непралітых табою слёз

