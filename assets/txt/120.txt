ад рана да рана
пейце старцы дзеці
добра меці пана
а лепей не меці

пан за тваю працу
нібыта й заплаце
знай плату з палацу
збярэш з ёй багацце

за гадзін семнаццаць
працы ў дзень нязменне
выйдзе грошаў дваццаць
або й таго меней

ой ды лёгкай служба
нідзе не бывае
бо служба  не дружба
няволя цяжкая

трэба ведаць знаці
службы гараванне
позна легчы спаці
а ўстаці заранне

на слаце й марозе
рабіці ззіханым
дрыжаці ў парозе
перад грозным панам

заціркай найболей
гавець разгаўляцца
як свінні на полі
з блыхамі валяцца

лае пан багаты
а ты цярпець мусіш
хоць не вінаваты
языка прыкусіш

горш якой скаціны
спаганяць зняславяць
кляцьбой без прычыны
спаткаюць адправяць

ой позна і рана
пейце старцы дзеці
добра меці пана
а лепей не меці

у службе гора болей
як якіх выгодаў
хто не любіць волі
не нашага роду

