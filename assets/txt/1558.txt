на беларускіх жалудох
даў спосаб свінням бог
тутэйшым свінням беларускім 
ім гэта байка для закускі
жыруюць тут растуць іх трыбухі
i адкладаецца ў іх сала
свіння ж свіннёю быць не перастала
i свінскія захованы грахі
наеліся тут дзёдзькі жалудоў
сваіх прыдбалі парасят
i рохкаюць на той жа свінскі лад
палёгшы між дубоў
скажы кума ну як нам быць
дзе нам дзяцей сваіх вучыць
i як ім рохкаць тут
ці патутэйшаму ці не
скажы імостанька ты мне
бо ўсё ж нам родны гэты кут 
i гадаваліся мы тут
унь там і выган наш і груд
балоты тыя і лясы
 кума
да ў іх на грош красы
няма
i што трывожыцца дарма
мне прыкра чуць такія галасы
я факультэт акончыла сама
не менш як у карыце
сваім лычом капалася ў санскрыце
i добра знаюся я ў мовах
i ў далікатных розных словах
пакінь жа мілая смяшыць людзей
ну хто адважыцца псаваць сваіх дзяцей
бо як жа гаманяць тутэйшыя дубы
іх голас брыдкі і грубы
i не ачэсаны слабы
не мілагучны
прыдуманы і штучны
ні гібкасці ні сілы
паэзіі і музыкі ніні
убоства дзе ні павярні
о божа барані
мяне ён нудзіць рве мне жылы
як ён агідны як нямілы
а гэта дзе гэта це
мне болем адклікаецца ў хвасце
i родны кут ды вось не мой
для віду ж пойдзеш з ім на шлюб
а наш кумір  крылоўскі дуб
я  маці мілая і дзетак хоць зняволю
а патутэйшаму і рохкнуць не пазволю

