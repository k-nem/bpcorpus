ці то позна ці то рана
чую нейкую напасць
дзе ні стану дзе ні гляну 
думка ўсюды голас дасць

неба сонца месяц зоры
людзі пушча ўся зямля
ўсё да сэрца штось гавора
ўсюды бачу моц жыцця

і пагодай непагодай
не магу драмаць чакаць
так і хочацца заўсёды
песню вечную снаваць

добрай доляй дзіўнай казкай
сон палошыць з хат нямых
пацяшаці сонца ласкай
і старых і маладых

зваці клікаць на пакосы
на нязмераны прастор
хай зазвоняць смела косы
грукне ў лесе хай тапор

хай цярэбяць косяць звоняць
клік пускаюць на ўвесь свет
аж няўлады ўсе разгоняць
ляжа чысты роўны след

гэтак покі сэрца чуе
што не час у шапку спаць
грайце песні хай красуе
наш загон і сенажаць

