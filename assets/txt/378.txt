каб я князем быў ўладарным
гэтых ніў і хат
быў бы князем гаспадарным
вёў бы добры лад
на пасадным месцы б селі
права і закон
праўду вечную ўсе б мелі 
вечавы свой звон
не цягнуў бы я з падданых
крыўдай соль і хлеб
кожны сам сабе ад рана
малаціў бы цэп

каб я сонцам залацістым
плаваў над зямлёй
быў бы сонейкам вячыстым
летам і зімой
не лажыўся б на разлогі
непраглядны цень
асвятляў бы ўсе дарогі
ўночы і удзень
гадаваў бы ў вечным цвеце
поле і лугі
распаліў бы ўсе на свеце
путыланцугі

каб я рэчкай быў міжгорнай
на зямлі маёй
быў бы рэчкай жыватворнай
для старонкі ўсёй
ажыўляючай крыніцай
быў бы наяву
чыстай шклістаю вадзіцай
змыў бы сонтраву
на засушаныя кветкі
клаўся бы расой
і каціўся б праз палеткі
светлай паласой

каб я птушкай быў крылатай
пець і лётаць мог
быў бы птушкай незаклятай
па расе не сох
груганом бы я не крумкаў
не наводзіў слёз
а на крыллях нашу думку
да бога б панёс
крыўдуведзьму нашых межаў
беднату і цьму
ўсё б папраўдзе як належа
вылічыў яму

