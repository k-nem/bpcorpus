штодзень вышэй штодзень цяплей
глядзіць зпад неба сонца нам
сплывае радасць да людзей
чуваць і песні там ды сям

вяселіць сонца цэлы свет
надзеяй блізкае вясны
з якой зімы загіне след
зямелька скіне свае сны

зазелянее лес і лог
забурліць звонка ручаёк
па вёсках возьмуцца да сох
задзьме ў жалейку пастушок

так будзе блогасна усім
надзеі поўны ўсе такой
а мне ж і думачкам маім
чаму так смутна браце мой

чаму так сэрца мне баліць
маркотна чахну наяву
як той канюх галосіць піць
так  шчасця шчасця я заву

марнее моладасць мая
у беспрытуллі ў беднаце
нуда  нямручая змяя 
дух мучыць а бяда гняце

і жудка мне хоць і вясна
ўжо да людзей з цяплом ідзе
як бы пустынь вакол адна
не чуць прывету ад людзей

гэй хіба ты мой цёмны бор
мой зразумееш боль і жаль
і шумам гулкім аж да зор
ускалыхнеш прыспану даль

гэй хіба вы зоркі мае
заглянеце ў душу маю
і далям скажаце як мне
жыць трудна як горка цярплю

