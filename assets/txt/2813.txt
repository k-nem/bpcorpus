над лесам над садам дзікім
дожджык забалбатаў
і успыхнулі раптам гваздзікі
у нетрах абмытых траў
цёплыя кроплі скачуць
па залацістай лазе
дожджык  царэўна плача
сонца ў кожнай слязе
з нізкай цёплай адрыны
учуўшы ласкавы капёж
ў лёгкай сукенцы дзяўчына
выбегла проста пад дождж
кроплі яе цалавалі
палка пяшчотна да слёз
вусны дзяўчыны хапалі
срэбра з ясных нябёс
дожджык зрабіў сваё цуда
ён абляпіў як мог
плечы маленькія грудзі
гнуткія лініі ног
бэзам з садоў павявала
вечна хацелася жыць
дзяўчына ад шчасця спявала
                                  
стронцый быў у дажджы

