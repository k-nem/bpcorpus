лес высокі стаіць і гонкі
ды не ходзіць ён сам да чыгункі
растлумачвалі ж разоў дзвесце
трэба секчы яго ды везці
атрымаў абібок заданне
а ахвоты тае  анізвання
паглядзіць на лес ён здалёку
моташна абібоку
лесу многа ды розных парод
трэба выходзіць склікаць народ
чытаць з раёна паперу
ды браццатакі за сякеру
і махаць і махаць да поту
выдумалі ж работу
трэба тут з сілай ды не малою
а потым шоргай яшчэ пілою
так натрэш і мазоль часамі
а потым  пніся кладзі на сані
ды цаліною тралюй да дарогі 
тут памлеюць і рукі і ногі
ды гэта ж не ўсё  лічы
да чыгункі яшчэ валачы
вось тут работка якая
няхай яна лепш пачакае
работа як кажуць у лес не ўцячэ
зробім яшчэ
не такая пільная рэч
і лёг жыватом на печ
тут начальнік з раёна прыскочыў
 чаго ж ты ляжыш абібоча
чаму ж у лес ты не едзеш
 тлумачыць  язык навярэдзіш
патыліцу чухае крэхча
ехаць  дык трэба ж каня запрэгчы
а збруі ніяк не збяру я
па ўсім калгасе раскідана збруя
дуга у івана хамут у рамана
аглобля адна у сцяпана
а другая аж у дзямяна
у савасцяна недзе папруга
вельмі прыйшлося мне туга
дык я вось ляжу ды гарую
як жа сабраць мне збрую
 а ты загадай каб знеслі
 ох гэта доўгія песні
 паспявай  не пашкодзіць
 загадваў  ніяк не выходзіць
панёс іван дугу да рамана
а раман хамут да сцяпана
аглоблю сцяпан да дзямяна
той сваю да савасцяна
а савасцян да івана папругу
так і ходзяць яны па кругу
не дагоніць хамут дугу
 дык хадзем я табе памагу
ідзе абібок па сяле
з начальнікам на чале
ад сядзібы ідуць да сядзібы
ад хаткі да хаткі 
ліквідуюць усякія хібы
ды арганізацыйныя непаладкі
узяўшы івана рамана сцяпана дзямяна
павёў іх начальнік да савасцяна
а савасцяну здалёк пагукаў
каб той стаяў ды чакаў
абібок дык аж дзівіцца тут
 сабраліся ў месца дуга і хамут
гэта штука ядронамудрона
вось што значыць начальнік з раёна
шчыра дзякую за дапамогу
 запрагай жа цяпер і ў дарогу
абібок ад такога загаду
заклапочана чухае ззаду
 запрагаць тут начальнік цяжка
адарвана ў папрузе пражка
і няма ў хамуце супоні
і някормлены яшчэ коні
і дуга ліха ёй паламана
і наогул ужо нярана
ды дарога ў лес не працёрта
ды ваўкоў жа ў лесе да чорта
туды ехаць  шукаць сабе згубы
пападзіся ім толькі на зубы
глянуў начальнік сярдзітым вокам
што ты зробіш з такім абібокам
не выконвае ён загаду
трэба ехаць склікаць нараду
пацелі раённыя цёці ды дзядзі
на раённай нарадзе
гаварылі тры дні і тры ночкі
нагаварылі сорак тры бочкі
разглядалі пытанне зблізку
наскідалі акуркаў міску
спісалі рулон паперы 
намячалі ўсялякія меры
каб як абібока да лесу прывесці
а лес як і быў на месцы 
высокі стаіць ды гонкі
і сам не ідзе да чыгункі
бо даведзена ўжо вякамі
што лес не сякуць языкамі

