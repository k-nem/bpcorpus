к нам вясна за вясною ідзе
і бясследна адходзе ад нас
ні канца той бядзе і нудзе
ні пачатку святла хоць на час

хоць бы раз заірдзела раса
жыватворна убогім палям
хоць бы раз зазвінела каса
і дзень лепшы наклікала нам

вянуць кветкі штораз без пары
вяне зелень спустошаных ніў
шум не моўкне ў зялёным бары
не чакаць людзі вам буйных жніў

не напоўніць вам клецяў сваіх
пот і слёзы льіцё вы здарма
ў паднявольнічнай службе ў чужых
не падняць вам галоў зпад ярма

вам  пакорным рабам  не вясны
рукі накрыж злажыўшы чакаць
а пад песні паўночнай зімы
ямы ў полі сабе ж будаваць

будаваць покі вы чужака
нівай будзеце роднай карміць
будаваць покі ваша рака
чужакову каню дае піць

для аслепленых здаўленых вас
не было і няма іншых дум

так над намі вясной кожны раз
стогне бору зялёнага шум

так вясна за вясной к нам ідзе
і бясследна адходзе ад нас
ні канца той бядзе і нудзе
ні пачатку святла хоць на час

