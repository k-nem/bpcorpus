кіпіць работа плыве пот
і крык і гул як гром
туды сюды снуе народ
будуюць новы дом

лапаты рэжуць глыб зямлі
звініць сталёвы лом
на месцы даўняй старыны
будуюць новы дом

штодзень угору сцены йдуць
ушыр і ўдоўж кругом
баліць мазоль і рвецца грудзь
а ўсё ж будуюць дом

настане дзень надойдзе час
мы крэпку столь звядзём
і лепшай прышласцю для нас
быць мусіць новы дом

працуйма брацця хай хутчэй
наш льецца пот цурком
прыжджэм і мы святлейшых дней
як скончым строіць дом

