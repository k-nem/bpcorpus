шумяць планавікі і прагназісты
жыццё будуюць мудра ў галаве
а час імчыцца
з грукатам і свістам
прагнозы часам
на хаду ірве

ён зменлівы наш час
такі гарачы
не слухае драздоў
не ходзіць па расе
над чым смяяліся 
над тым сягоння плачуць
над чым мы плакалі 
смяюцца ледзь не ўсе

вучыцеся лічыць
пры чым тут росы
інакшы тэмп
інакшы песняў тон
паміж зямлёю
і нагою босай 
метал і гума
пласцік і бетон

усе плануюць
так і гэтак будзе
не за гарамі поўны росквіт наш
мы верым
толькі ёсць такія людзі
што думаюць інакш
ды і жывуць інакш

з жыццём народа
не шукаюць злітнасці
ім цэласнасці нашай не стае
і псеўданавуковай
шмат злітнасці
і многа ўяўнай працы
на стале

я не заву
дзве змены запар выстаяць
устурбаваны чэрствасцю
пішу
пра тых
што набылі душу дваістую
прыстасаванцаў
коўзкую душу

пішу пра тых я
што сумленне страцілі
і спачуванне людзям
назаўжды
забылі
што бацькі калісьці радзілі
ім пасля той
ваеннай злыбяды

