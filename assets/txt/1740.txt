блізка рэчкі самацечкі камары таўкуцца
і таўкачыкі сьпяваюць і у скокі тнуцца
гэй гоп таўкачыкі
гэй гоп асінавы
ды работы максімавы
а максім ляжыць на траўцы сонна пазірае
камарок за камарочкам да яго шыбае
і пясьняр з усіх найлепшы ўжо зьвініць ля вуха
як камарыка няўмысьне загубіла муха

захісталася сасонка баравая
затужыла дзяўчынанька маладая
жартаўлівая пяюшкасакатушка
а на імя  дык мушказелянушка
 ой чамуж ды ня судзілася мне долі
што мяне і ня сваталі ніколі
а пасагу прабагатага я маю
куст шыпшыны ад краю і да краю
шчэлка ў яблыні  ад ветру каб хавацца
ліст альховы  на ночку накрывацца
ды да краю поўны мёдам кацялішча
з жалудовай вялізнай шалупішчы
калі гэты мёд у місачку кладзецца
ажно сьліна ў роце набярэцца
як пачуў тыя жаласьці камарык
паскрабаў і насочак ён і тварык
 а чамуж бы мне ды зь ёй не пажаніцца
пэўна пойдзе каб болей ня журыцца
хоць насаценькі я шэры хударлявы
дык у скоках за тоеж я рухавы
і хапіўся камарочак прыбірацца
каб ля мушкіпяюшкі увіхацца

прыляцела мушка да хаты 
аж у яе камарык насаты
сватоўехрушчы усьсядаюць
з бацькамматкай штось размаўляюць
мы  стралцы шукаем куніцу
ня куніцу але дзявіцу
гаманілі болей гадзіны
ды гавораць так да дзяўчыны
 ці да смаку наш госьць багаты
 папытайце ў мамы і таты
тут гарэлкай усё змацавалі
а пасьля і заручын даждалі
браў камар ад мушкідзяўчыны
дарагі ручнік з павучыны
што яна на траўцы сьцяліла
і на ясным сонцы бяліла
у нядзелю будзе вясельле
захадзіў камар як з пахмельля 
і пяе і скача паціху
ды як сыпне ураз шырсьцяніху
 шырсьцяніха шырсьцяніха мая
пакахала камарагультая
а камар не зважае на яе
толькі лётае ды песьні пяе

загудзела расшумелася дуброва
аб вясельлі у дуброве прайшло слова
як вянок на муху свацейкі надзелі
ўсе навокала аж вочы праглядзелі
а калі бацьком журылася дзяўчына
аж заплакала жаноцкая радзіма
 ускланяюся татачку і матачцы
калі ўжо апрыкрала ім у хатачцы
і чамуж вы мяне гадавалі
ды ў чужую сямейку аддалі
у каравайніцы сьлімачак запрасілі
і яны дзяжу напродзіў замясілі
авадзень быў камаровым старшым дружкам
рассыпаўся дробным макам перад мушкай
матылькі  баяры пчолачкі  баяркі
спрытны шпаркі асабліва як да чаркі
а найстаршая баярачка  чмяліха
так сьпявала аж баяр пабрала ліха
 ой багаты баяры багаты
ды забыліся ўзяць грашаняты
хоць няшмат грашанят яны маюць
дык затое свой гонар трымаюць
хто капейку дае  грыўняй ліча яе
а хто грыўню паклаў  што рубля дараваў
а як сыпнуліурэзалі музыкі
дык узьняўся разам гоман там вялікі
чмель пузаты на басолі гучна грае
а на йскрыпцы ёмка пчолка падцінае
і знайшлося мушанётка дробнамала
што званіла ткі някепска у цымбалы
лоўка конікі у скоках выціналі
у гару стрыбалі звонка падпявалі
 камары скакаць
выракаюцца
ногі доўгія 
паламаюцца 
гэтак скачуць  хто патроху хто памногу
нейкі конік адтаптаў чмялісе ногу
госьці спорна п'юцьядуць ды размаўляюць
а музыкі граюць дыхту заўдаваюць
умела муха на вясельле запрашаці
дык над тое лепш умела частаваці
усяго стаяла досыць для гасьціны
навет мёд быў і чмяліны і пчаліны
хрушч вялізны так гарэлкі насмактаўся
што зваліўся ды ў куточку адсыпаўся
восы ў шатах чорных з жоўтымі стрычкамі
проста елі мушку злоснымі вачамі
а яна ля мужа сьціпленька сядзела
і зялёненькай спаднічкай зігацела
мурашоўна нізка зьвесіла галоўку
бо занадта зацягнулася ў шнуроўку
ды як скрыкнула як ахнула раптоўна
у кроплі дожджыка танула мурашоўна
усё сьцямнела кроплі шпарка заскакалі
у дупло дзе жыла мушка пападалі
пахаваліся ўсе госьці у куточкі
так спынілася вясельле сярод ночкі
а назаўтра усе як толькі ўсталі зраньня
дык пайшлі да камара на баляваньне
і былі яшчэ нарэшце перазовы
каб ня стала аб радзіме кепскай мовы

абляцелі красачкі
не ў пару
невясёла шэраму
камару
як пачаў ён параю
з мушкай жыць
давялося беднаму
патужыць
ня умее мушачка
працаваць
толькі ўмее з хлопцамі
жартаваць
ані выткаць кросенкі
ані шыць
ані стравы хораша
наварыць
паштурхаў камарычак
галаву
як я з гэткай жонкаю
пражыву
дзе я вочы брацікі
меў свае
як сабе за жонкаю
браў яе
паляцеў ён плакацца
у лясок
сеў на дуб зялёненькі
пад лісток
пахінуў галовачку
уздыхнуў
песьню сумна жудасна
зацягнуў
 выйду ў поле ды разважу тое гора
гэй гаротнае маркотнае
ты шырока маё полейка
ад кусточка да кусточка разьлягаешся
ты глыбока сэрца краешся
дзе цяпер я сьмерць сваю спаткаю
ці у моры ці у рэчцы ці ў ставочку
што капытам пры дарозе быў прабіты
і да краю буйным дожджыкам наліты

 ды і штож там за шум учыніўся
 а камарык там з дубу зваліўся
грымнуў ён на зямлю з высакосьці
і пабіў  паламаў сабе косьці
цесьлі дошкі з дубоў пілавалі
габлявалі труну змайстравалі
ўсю чырвонай кітайкай аббілі
стужкай чорнай з краёў адтачылі
гэй кладуць камара ў дамавіну
заклікаюць сяброў і радзіму
камары над труной затрубілі
сьветлячкі лепш за зорак сьвяцілі
 вы паціху музыкі зайграйце
майго сэрца у край не ўражайце 
горка мушкаўдава галасіла
борздай сьмерці у бога прасіла
 мой мужочак мой камарочак
ты падай мне з труны галасочак
ах ніхто над табой не заплача
толькі хмарачка дробнымі дажджамі
толькі мушачка горкімі сьлязамі 
палажылі дамоўку на мары
панясьлі праз лугі ды папары
ля дарогі магілу капалі
і у ёй камара пахавалі
у сырую зямельку злажылі
зьверху насып вялікі зрабілі
людзі добрыя шляхамі мінаюць
шапкі нізка здымаюць пытаюць
 ня іначай вяльможны вандроўнік 
генэрал ці маёр ці палкоўнік 
 не ляжыць тут камар  камарочак
у каторага з локаць насочак

