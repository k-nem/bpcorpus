прамінай жа годзе шэры
забяры свае падзеі
ты найперш абдзёр нас з веры
ты не даў нам і надзеі

звёў любоў а ідэалы
паказаў у бойцы браццяў
спраў тваіх тут больш не стала
каб цябе й не ўспамінаць нам

слёзы роспач невядомасць
у насмешак блытаніне 
вось уся твая маёмасць
хай і памяць аб ёй згіне

затані навекі годзе
як слёз рэкі у народзе
без надзеі аб свабодзе
без ідэй для асяроддзя

вось ідзе ўжо прамяністы
ясны свежы як маёвы
дзень пагодны і ўрачысты
год бясконцы год наш новы

нам прарочылі ўжо зоры
што надходзіць год шчаслівы
дык хадзі хто бедны хворы
дасць усё ён каб жылі вы

якар  вось яго эмблема
і любоў у ім палае
крыж пакрыў забрала шлема
ў знак што веру ў сэрцы мае

ён любоўю ўсіх нас злучыць
і свабоду нам уручыць
дасць надзею і здзяйсненне
крыжам збавіць ад сумненняў

крыж ці веры знак ці мукі
веры крыж адлюстраванне
а навошта чара ў рукі
ці ж ілюзія падмане
гэта ж той што год за годам
зноў пачне нас мімаходам
выпрабоўваць

