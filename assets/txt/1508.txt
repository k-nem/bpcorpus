уздоўж пясчанае дарогі
дзе гурт авец прагнаў пастух
узняўся пыл нямы бязногі
паветра поўнае знямогі
не скалыхне стаіла дух

у проразь хвой бы здань пажару
штось грозіць чырвані рука
i тоіць лес якуюсь мару
а цёмны ўсход выводзіць хмару
ды шле зарніцы здаляка

знікае месячык двурогі
i зоркі хмурацца ўгары
у шатах боязнітрывогі
маўчаць знямелыя разлогі
i ў страсе млее дуб стары

эх не здарма відаць зарніцы
віхрацца ў хмарах не здарма
чакайце людзі навальніцы
бо перапоўнены крыніцы
чарнее ноч гусцее цьма

i толькі пыл адзін маўклівы
без страху клопату наўсхіл
плыве здаволены шчаслівы
бо што яму той лёс імглівы
бо не падзеш ніжэй як пыл

плыве пылок бы дымзаслона
i асядаючы на дол
хавае думку затаёна
няма тут роднага загона
яму чужое ўсе наўкол

