было ды звялося  свет іншы паўстаў
а вось што мне дзед мой нябожчык казаў

была ў сяле хата на дзве палавіны
прасторны абедзве як тыя адрыны

але пуставала адна палавіна
уночы як пойдзе пад поўнач часіна

прыходзіць ціхутка туды невядомы
прыходзіць нявідны стаіць нерухомы

i толькі гаворыць  ой рыну ж я рыну
i кожны пачуўшы такую навіну

барджэй бег наўцёкі бег вон з тае хаты
i што ты парадзіш той дом быў закляты

чаго ні рабілі  вадой акраплялі
папоў і ксяндзоў там маліцца склікалі 

сваё вядзе рыну і хата пустуе
але раз падвечар салдацік вандруе

прыходзіць служывы  эй добрыя людзі
прыпынак салдату на ноч ці не будзе

 i рады б саколік ды ліха такое
не будзеш мець родны ўсю ноч ты спакою

ёсць у нас хата але заклятая
там рыну прыходзіць і сон адганяе

 нічога не зробіць ваш рыну салдату
заходзіць служывы ў заклятую хату

паслалі салдату як добраму пану
 пабудзіце братцы як сам я не ўстану

салдат разваліўся і выцягнуў ногі
салодка зяхнуў так вядома з дарогі

як пласт паваліўся на мяккае сена
на ўсякі выпадак узяў ён палена

даўно не ляжаў наш салдацік так пышна
ляжыць сабе гэта крыху такі сцішна

але сваё права і сон забірае
i вочы салдату драмком засцілае

вось поўнач падходзіць  магільная ціша
замерла ўсё вокал здаецца не дыша

салдат здрыгануўся прыслухаўся  рыну
пабеглі мурашкі ў салдата па спіне

а страх неадступна  ой рыну я рыну
ды так непрыемна ды так надаедна

не вытрываць чуе салдацік наш бедны
давай абувацца забыў і палена

i верціць анучы прыгнуўшы калена
а тут як на ліха і бот загубіўся

а рыну над вухам як шэршань убіўся
i дудзіць і дудзіць ой рыну я рыну

 не брат дарма ты а бот я не кіну
казённыя рэчы важней твайго рыну

салдат аж пацее хапаецца рые 
няма таго бота а рынуаж вые

няма з ім ратунку у проклятай хаце
 рынь рынь жа брадзяга рынь згінь твая маці 

цярпення не стала салдат узлаваўся
i што ж гэты рыну у момант распаўся

i поўніцца хата ў міг срэбраным звонам
бо сыпнулі грошы дажджом незлічоным

