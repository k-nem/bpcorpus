пойдзем сушачы вечных крыві й слёз разводдзе
к лепшай долі з вялікай надзеяй
пойдзем пойдзем туды адкуль сонца ўзыходзе
адкуль вецер прыветлівы вее

пойдзем кінуўшы скаргі а дружна і смела
вайну ворагам выдадзім дужым
пойдзем пойдзем усе на вялікае дзела
досыць гніць у сне марным ланцужным

пойдзем шчасце сабе будаваць небылое
пакуль крэпкі і вера і сілы
пойдзем пойдзем крышыць ўсё абманнае злое
будзіць праўду паўстаці з магілы

пойдзем ўзяўшы за сцяг свой і роўнасць і згоду
жыцця лепшага покуль не знойдзем
пойдзем пойдзем сабе здабываці свабоду
як адзін як адзін дружна пойдзем

