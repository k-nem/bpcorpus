я бачыў як хмары на небе збіраліся
як з кожнай часінай яны пагушчаліся
цямлівасцю сажы хутчэй фарбаваліся
й шпарка кудысьці плылі
сеючы цем па зямлі

бліскучае сонца пад імі закрылася
заслонаю здэцца вакол зачынілася
усё што хоць каліва светлым зарылася
стухла і знікла нашчэнт
жудасным быў той мамэнт

прагучае сэрца ў грудзёх патрывожаных
як бы скамянеўшы або пераможана
замерлым маўчала жудою абложана
думкі снавалі весь час 
бачучы страшны абраз

усё што ад сонца па шчэлях хавалася
уцехаю бурнай святошняй вабралася
і раптам у купу адну пазляталася
свята сваё святкаваць 
зручны мамэнт карыстаць

і толькі ўзнялася гульня іх развівая
як раптам сапнула вятрыска бурлівае
і з неба пагнала ўсцяж хмары цямлівыя
дзесьці далёка за бор 
сонцу даючы прастор

і следам за цем’ю хутчэй паказалася
праменне што ў небе за хмарай хавалася
і мігам з зямлёю халоднай звянчалася
ў песнях і неба і дол
рэзвым жыццём забурліла вакол

а сэрца спаткаўшыся з хуткаю зменаю
змярцвеласць сагнала пакутную пленную
забілася радасцю соладкапеннаю
чуючы голасна воклічны устань
ўсё што жыве аддаць сонцу вітань

