у векавечнай бацькаўшчыне клёны
нячутна пачынаюць аблятаць
на рыжую траву на мох зялёны
на весніцы на ціхі стаў на гаць
зямля глядзіць азёрамівачыма
на ясны свет што стыне у красе
як чыста бы святло абшары вымыла
як ціха  быццам зніклі людзі ўсе
адвечная мая ў сцюдзёных росах
як летась як мільёны год таму
ляцяць на ветры косы рыжай восені
і кліча лісцяў жоўты сум зіму
на вуснах стыне горкі смак рабіны
цалую іх халодныя як лёд
о вы што будзеце ісці з дзяўчынай
пад тымі ж клёнамі праз сотню год
ці зразумееце што мы кахалі
што зніклі так як знікнеце і вы
што векавечны толькі край і далеч
і жоўты ліст на зелені травы
што ў векавечнай бацькаўшчыне клёны
тысячагоддзі будуць аблятаць
на рыжую траву на мох зялёны
на весніцы на ціхі стаў на гаць
што нездарма яны з асінак рудых
калі ідзеш увосень па зямлі
раняе золата пад ногі людзям
каб мы яе любілі й бераглі

