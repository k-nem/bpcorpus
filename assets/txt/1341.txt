шэпчуць згодна каласінкі
гойдаюцца нівы
ходзіць гоман між збажынкі
мілы і шчаслівы

колькі шуму ў нашым збожжы
спеву і гаворкі
як вы мілы як прыгожы
родныя пагоркі

як старанна заараны
поле твае скаты
межы кветкамі убраны
пышна і багата

над жытамі песні льюцца
толькі сонца ўстане
люба глянуць азірнуцца
стаўшы на кургане

па краях палёў шырокіх
цёмны лес сінее
колькі ў полі адзінокіх
грушак зелянее

там пад наміткай туманаў
відзен гай сасновы
што прабег паўзверх курганаў
як дзявочы бровы

шэпчуць нівы ў полі згодна
гнуцца каласамі
ой ты поле гай ты родны
толькі ж я не з вамі

толькі ў думках я вас бачу
шум здалёку чую
я без вас тут годы трачу
i па вас гарую

