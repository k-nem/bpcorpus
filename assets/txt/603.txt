каб была я перапёлкай
каб я волю мела
дзе б хацела паляцела
дома б не сядзела

ці па ягады ў бор шчыры
туды за сялібкі
ці ў лес цёмны па арэхі
дзе ляшчэўнік гібкі

ці ў зялёны луг дзе рэчка
ўецца і лялее
па каліну па чырвону
што ў тым лузе спее

ой не быць мне перапёлкай
крылейкаў не меці
ні ў бор шчыры ні ў лес цёмны
мне не даляцеці

найгарчэйшыя у лузе
ягады каліны
найцяжэйшая на службе
доля у дзяўчыны

як я выйду маладзенька
за вароты ў поле
паліюцца самі слёзы
з цяжанькай нядолі

ой крывава паліюцца
мае горкі слёзы
бы расіца ў летню ночку
з беленькай бярозы

плачуць вочы век да веку
дома і на полі 
не па добрым чалавеку
а па добрай волі

