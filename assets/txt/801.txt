мець бы мне крыллі саколія
мець бы мне волю зарніцаў
к нізям не рваўся б ніколі я
з высі б глядзеў на зямліцу

птахам свабодным пад зорамі
лётаў бы шпарка над светам
панад далінамі горамі
шчасце свяціла бы мне там

вокам начніцы прагледзіста
ў тайнаў сягнуў бы заставы
быў бы сам даляй нязведзістай
даляй свабоды і славы

песняй душы ўзрывы чыстыя
лінуў бы ў свет на прыволле
слухалі б зоры агністыя
вецер бы ўторыў на доле

зможаны ж гібелі сілаю
век рвучысь далей і далей
хмарка была б мне магілаю
зоры памінкі б спраўлялі

вось і па смерці з зямліцаю
знацца не трэба ўжо будзе
быці ой гэтак  крыніцаю
радасць плыла бы мне ў грудзі

дуньце ж о віхры прывольныя
путаў не дайцеся сіле
вырвіце думкі нядольныя
дайце мне волю і крылле

