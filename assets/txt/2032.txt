першы раз як жыў на свеце
быў я ўчора на балеце
дык няхай яго з балетам
нежывога разбярэ там
як пакажа штукі ўсе
дык аж трасца затрасе
сеў я гэта й жду балета
тут як выскачыць кабета
а на ёй дык вось фасон
не спадніца  парасон
ногі голыя і рукі
і  давай паказваць штукі
як павернецца бачком
як закруціцца ваўчком
без касцей кабета здэцца
як нагнецца ды мігнецца
ды пакажа сцегнякі
аж вар'ююцца дзядзькі
цётка ж добрая не скупа
як заголіцца да пупа
як падыме йшчэ нагу
дык сказаць я не магу
што тут робіцца з дзядзькамі
плешчуць ляскаюць рукамі
лямантуюць  брава біс 
нібы іх кусае гіз
а кабета  ножку вышай
і ў паветры кола піша
так прынадна над партнёрам
аж глядзець нек стала сорам
тут сусед мой  дзядзька гладкі 
годзе ўжо даваць у ладкі
ў захапленні выгнуў спіну
і пусціўшы з рота сліну
небарака аж зароў
як бугай той да кароў
але тая маладзіцца
як стрыгункажарабіца
падбрыкнула ды бягом
ёй жа сыплюцца ўздагон
біс і воплескі і брава
не на жарты ўсіх забрала

