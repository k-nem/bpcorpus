калі часам табе сэрца ные баліць
і захочаш свой боль прад кім выліць ў жальбе
дык вось брат малады я тут раду падам
да каго бы ў той час ды звярнуцца табе

сярод поля  ці дзе там  над быстрай ракой
сабе камень вялікі халодны знайдзі
і гарачай сваёй маладой галавой
з сэрцам змучаным ты да яго прыпадзі

і усё ты яму шчыра смела кажы
падзяліся усім сваім болемжудой
ўсю балесць свайго сэрца прад ім ты злажы
і пры гэтым скрапі брыльянцістай слязой

ад гарачай слязы камень стане цяплець
ў лучах сонца адсвецяцца слёзы твае
пад іх водбліск ў душы ураз стане святлець
уся сумнасць жуды адхлыне ад яе

і адыдзеш ты з лёгкай спакойнай душой
смела камень не высмее болю твайго
а ўспануе нядоля ізноў над табой 
да наверніка смела вярніся свайго

да людзей о ніколі не йдзі да людзей
бо не змогуць яны тваіх слёз зразумець
ад халодных каменняў іх сэрцы цвярдзей
ні слязой ні жальбой іх табе не сагрэць

