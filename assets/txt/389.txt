ёсць браткі мае вы у нашым народзе
з даўнейшага часу паданне адно
з дзядоў на унукаў ідзе пераходзе
і мне гэтаксама дайшлося яно

навукі паданне ой шмат захавала
для грэшных труслівых і цёмных людзей
ў ім бачым што шчасця зазнае той мала
хто праўды не хоча пазнаці бардзей

гадоў таму многа без ліку без меры
за часу калі сатвараўся наш свет
былі ужо створаны людзі і зверы
і птушкіпяюхі усякіх прымет

і людзі ўжо мелі усё што хацелі
даліны і горы і поле і луг
лясы ўжо шумелі дзярны зелянелі
і пекна і міла было ўсё ўвакруг

адной толькі рэчы яшчэ не хапала
ні каплі вады на зямлі не было
праз гэта было бяды плачу нямала
усё піць хацела што толькі жыло

ўсе сталі збірацца і радзіцца з гора
як гэтай пазбыцца вялікай бяды
аж сам бог урэшце усім так гавора
я вас навучу як дастаці вады

ваду вы мець будзеце цягам навекі
збярыцеся разам хто жыў на зямлі
і ямы капайце на студні на рэкі
а толькі к рабоце усе каб ішлі

і помніце кожны хто з вас астанецца
не выйдзе у гэтай супольнай бядзе
піць піць будзе вечна такому хацецца
і ён жа не знойдзе вадзіцы нідзе

вот рвуцца да працы агромністай людзі
і зверы і птушкі і кожны жучок
і цяжка працуюць зрываючы грудзі
капаюць цягаюць жвіровы пясок

ну будзе ім добра дастануць вадзіцы
больш сохнуць не будуць як сохнуць цяпер
вот зробяць азёры і рэкі крыніцы
і студні а к студням  і зруб і асвер

але хоць так шчыра паслухалі бога
усе і за працу узяліся ўсе
канюх адзін толькі не робіць нічога
ён гульма гуляе к рабоце не йдзе

убачыў бог гэта з высокага неба
пазваў канюха і гавора тады
няўжо ж піць ніколі табе не патрэба
чаму не працуеш дастаць каб вады

я піць не хачутак канюх кажа богу
а як захачу дык нап’юся расы
і тут ён пусціўся назад у дарогу
аж енкнуў віхор зашумелі лясы

а з неба грамлівы ўслед голас раздаўся
навекі ты будзеш жыць толькі расой
і хоць бы ты млеў і з жыццём расставаўся
піць піць  будзеш клікаць ты летняй парой

вот скончана праца найшліся крыніцы
і мора бушуе і рэчка бяжыць
хто колькі захоча нап’ецца вадзіцы
адзін канюх просіць лятаючы піць

жалобна ён просіць так як бы клянецца
як моліцца богу каб грэх дараваць
і толькі часамі расіцы нап’ецца
а самай жарой мусіць ён усыхаць

крычыць ён так як бы людзям для навукі
што боская кара ўсіх мусіць спаткаць
тых хто баючыся цярпення і мукі
не хоча па праўдзе для ўсіх працаваць

дык ведайце ж браткі хто к працы вялікай
з вас рук прылажыць не захоча сваіх
такому бог скажа піць цэлы век клікай
і будзь праклінаны ад браццяў сваіх

