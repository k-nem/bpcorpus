з торбай кажны з думкай важнай
дадуць  не дадуць
даўным следам дзед за дзедам
на кірмаш ідуць

як дарога к хаце бога
або й так аб што
не пытаюць добра знаюць
звон пачулі  й до

быццам горбы іхні торбы
выдаюць парад
на кірмашы старцы нашы
садзяцца у рад

кожны прэцца ў лепша месца
чуй аж во калі
ўтройцы ўпарцы хрыпла старцы
песню завялі

той там з лірай у тры шчыра
струны задае
той з кантычкі той з прывычкі
модлы дзьме свае

за змарлыя за жывыя
душкі за жыццё
за скацінку за збажынку
і за ўсё за ўсё

гэй малітвам быццам бітвам
стар’ё аддалось
а зпад воку глядзяць к боку
ці дадуць хто штось

во паследні у абедні
кончыўся падай
сыплюць людзі штота будзе
старча намагай

неспакойна з сілай двойнай
песень гул памкнуў
і ўвесь гэты рой распеты
рукі працягнуў

дыдак густа й хлеба лусты
сыпяцца прычом
разам з хлебам  за што трэба
маліцца дзядом

час праходзе годзе годзе
глядзець на полк наш
пайшлі людзі штота будзе
кончыўся кірмаш

з торбай кажны з думкай важнай
ці дзе больш дадуць
даўным следам дзед за дзедам
з кірмашу ідуць

