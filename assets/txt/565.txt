куды ідзём куды пракляцце нас вядзе
якія далі здабываем
дзе гарт надзея вера ў будучыну  дзе
чым сэрцы думы акрыляем

няшчасны край чым быў чым стаў чым будзеш ты
з сваім прыдаўленым народам
як нёс  нясеш ярмо упадку слепаты
і змен чакаеш год за годам

чакаеш ты а толькі жалабы ўсё чуць
асот уеўся ў твае гоні
сыны твае загубе сілы аддаюць
губляюць косці ў беспрытонні

сцяжыны замкнуты туды дзе ясны быт
душы не кідае ў бадылі
шырок гасцінец вечна толькі чыст адкрыт
к шынку астрогу і магіле

з канца ў канец залеглі толькі туманы
адвагу выгнала трывога
зпад хмар злятаюцца на жыр свой груганы
над гэтай грагаюць пажогай

куды ідзём у паніжэнні ў цемнаце
яшчэ адно загасла сэрца
хоць так прыветна біла зорам яснаце
як толькі душ вялікіх б’ецца

не стала сіл змагацца з блудам векавым
змагацца з доляю няшчаснай
на радасць недругам на жаль нямы сваім
прыбыў курган курган напрасны

так мала жыў а столькі ўжо рабіў надзей
сваім паглядам нештодзенным
якіх не роіў сноў аб старане сваей
як верыў ў свой народ нязменна

як верыў як да родных рваўся ніў і сёл
з душой і сэрцам беларуса
любіў даль светлага прыволля як арол
не знаўшы думам сваім мусу

шукаў ўсё праўды між чужымі і сваймі
і ўсюдых праўду гэту гналі
адзінадным стаць мусіў сам паміж людзьмі
у думках мкнучы вышай далей

для беларускіх грамадзян байцом слугой
так шчырым быў а грамадзяне 
эх ніткаю к пятлі плацілі не адной
хоць колькі ўздоху ў час расстання

о стыд і ганьба вам сляпні што сілам маладым
к жыццю гародзіце запоры
пагардай вам патомак плюне ў вочы ўсім
пракляццем памяць абгавора

за што чуцьчуць прабуды з’ява к нам сышла
а ўжо сляды крыжамі знача
за што расіць алтар свой кроўю пачала
зірнула мараю звадзячай

сышоў ваяк за долю волю і народ
пяском засыпалі жвіровым
спі мой таварыш спі надойдзе новы ўсход
і брат заплача добрым словам

спі дружа мой сявец у родных слоў сяўбе
па нашай дрэмлючай старонцы
няхай зямелька будзе лёгкай для цябе
як лёгка рваўся ты да сонца

