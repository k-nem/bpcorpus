вось ідзе наш май вясёлы
свята светлае дзяцей
у прасторы звоняць пчолы
мкнуцца з мёдам у вулей

звонка песню заспяваем
дружна стрэнем весялей
першы дзень вясёлы мая
свята светлае дзяцей

зелянеюць сенажаці
сонца ясна зіхаціць
сталі птушкі шчабятаці
з лесам з сонцам гаманіць

звонка песню заспяваем і г	 д

пад чырвоны сцяг народы
выйсці з хат павінны ўсе
ўспомніць майскі дзень свабоды
свята згоды гімн вясне

звонка песню заспяваем і г д

і бацькі і нашы брацці
ўвесь працоўны люд пяе
згіне цёмны свет пракляцця
праца ў волі зацвіце

звонка песню заспяваем і г д

так пад сцягам пад чырвоным
пралетары ўсіх краёў
спатыкаюць май зялёны
што на радасць к нам прыйшоў

звонка песню заспяваем
спольна стрэнем весялей
першы дзень вясёлы мая
свята светлае дзяцей

