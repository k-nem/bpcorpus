я калісьці нямала складаў
табе песень о родны мой краю
шмат аб лёсе тваім сумаваў
толькі ў думках у марах гадаў
што з табой лепшых дзён прычакаю

адно толькі я ведаў тады
адно толькі было мне вядома
памагчы  бог не прыдзе сюды
за царом не пазбыцца нуды
нам за ім не зажыць падругому

годы хвалямі смутку плылі
беспрасвецце звісала над намі
панавалі паны на зямлі
а на нашых палосках раллі
толькі пырнік буяў з палынамі

ох хадзіла па свеце брыло
у сярмяжцы залатанай гора
ды пад стрэхі праз цьмянае шкло
людзям весці ліхія нясло 
разлівалася ліха як мора

злосць у сэрцы выношваў народ 
неставала часамі цярпення
песціў думкі пра грозны паход
каб паноў павыкідваць за плот
і каб царскае знішчыць насенне

i сягоння праз трыццаць гадоў
з болем час той яшчэ ўспамінаю
а за тон маіх сумных ладоў
што як колісь з табою павёў
прабачай мяне новы мой краю

новы край савецкі край
беларусь мая старонка
я хацеў бы песняй звонкай
песняй  шчыраю гамонкай
слова выказаць вітай

прывітай мой вольны люд
а з табой і я вітаю
новы лад у нашым краі
што развеяў панства зграю
завітаўшы і ў наш кут

у свет многа нам дарог
у свет ясны і прасторны
толькі смелы будзь праворны
далей далей шляхам зорным 
то  шлях нашых перамог

ты на працы крэпак дуж
ты ў рабоце спрытны споры
павярнуць ты можаш горы
сілам нашым ёсць прасторы
бо разорван царскі гуж

наша праца  наш узлёт
наша слава і багацце
наша сіла мае брацці
супрапь чорнага закляцця
што вякі цярпеў народ

нашым сейбітам дабра
геніяльным знамянітым
дзякуй шчырае скажы ты 
іх рукамі ковы збіты 
нашай партыі  ура

ёсць новая сіла ў савецкай краіне
на радасць народам зямлі
яна расчыняе дарогі ў вышыні
яе ў навальніцах у грознай часіне
нам ленін і сталін далі

ніхто гэтай сілай яшчэ не валодаў
i сілы такой не было
імя ёй  свабода і дружба народаў
друг верны праслаўленых нашых паходаў
варожаму свету на зло

мы з ёю прыгожы наш дом збудавалі
дзе многа прастору святла
мы ў бітвах крывавых яго адстаялі
бо дом наш збудован з найлепшае сталі 
што легла ў аснову вугла

мы з ёю сягоння залечваем раны
свой край падымаем з руін
будуем заводы па новаму плану
i нам памагае народ казахстана
латыш украінец грузін

з той сілай ступаем мы вышай і далей
і цвёрды наш поступ і крок
агнём гартаваны і ў поўным накале
наш дзень умываецца сонечнай хваляй
развеяўшы холад і мрок

без страху упэўнена зорка спакойна
з той сілай у даль мы глядзім
няхай вар’яцеюць апосталы войнаў
а нас не пужае іх хор непрыстойны 
ёсць сталінскі геній мы з ім

