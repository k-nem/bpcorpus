мая доля дык вось доля
каб ты лопнула была
каб у чыстае дзе поле
ад мяне ты уцякла

чаму ж доля ты цяжкая
тут мне шчасця не даеш
чаму ж горкая такая
смерць мне лепей не пашлеш

гэтак цягам мяне мучыш
як душу у пекле чорт
гэтак сэрца маё сушыш
што аж сам я ссох як хорт

не даеш ты мне спакою
ані ўночы ані ўдзень
усё ходзіш ты за мною
як нябожчыка той цень

куды толькі ні парвуся
каб хоць троха лепей жыць
дык калі не аглянуся
мая доля тут бяжыць

і усё мне скруціць змуціць
як хто дзе калом ваду
і душу маю засмуціць
і нашле злую бяду

і жыццё не міла стане
згінуць хочацца зусім
і як бы хто сэрца зране
нейкі боль чуваць у ім

і так хочацца зваліцца
у глыбокі дзе ручэй
каб не бачыць  утапіцца 
ані сонца ні людзей

дык вось доля мая доля
каб ты лопнула была
каб у чыстае дзе поле
ад мяне ты уцякла

