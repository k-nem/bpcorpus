зелянелі лагі
зацвіталі сады
з маладою сваёй
я спаткаўся тады

вецер косы яе
расплятаў спавіваў
прыпадаў да грудзей
калыхаў напяваў

абняліся мы з ёй
божым сном паплылі
ўдаль да сонца ўдваіх
па зялёнай зямлі

па квяцістым пуці
паласой залатой
ўдаль да сонца ўдваіх
заадно з яснатой

пад агністай зарой
над сівым курганом
заручаліся з ёй
туманом і агнём

аж нязменная ноч
наплыла апляла
непраходнай сцяной
паміж намі лягла

маладую маю
разлучылі са мной

так расстаўся навек
я з сваёю вясной

