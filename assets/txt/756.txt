над задумаю ніў
маладзік бледны плыў
дзіваваўся з жыцця
што ўнізе без пуцця
спала сном нежывым

хмарка свой бледны лік
дзе лунаў маладзік
ціхавейна ўзняла
шопатсказ павяла
так з суседам сваім

 маладзенькі ты мой
абніміся са мной
паплывём паляцім
каб было абаім
вольна весела нам

будзем цені снаваць
бледнатой спавіваць
мёртваспячу зямлю
з ёй заводзіць гульню 
сеяць сум тут і там

з вутлых сетак як цін
я сплялася з краплін
і мяне  сірату
як плыву ў высату
страшыць сонца не раз

а тылепшай душы
жаль ка мне акажы
буду цешыць цябе
я ва ўсякай журбе
дык прымі ў добры час

маладзік звесялеў
падміргнуў ціха ей
 маладая мая
выглядаў цябе я
ўжо даўно ў вышыне

я тут  сам  адзінок
як бы той каласок
а ты хмаркаімгла
мне нуду развяла
прытуліся ж ка мне

ты  царыца я  цар
на зямлі молад стар
зпад наплеценых пут
нам зайздросціць жа тут
будуць з веку у век

мы і ночкай і днём
то ўсплывём то сплывём
вольна так згодна так
і ўжо волі ніяк
не дадзім мы на здзек

абняліся яны
як вясеннія сны
і гуляюць адны
ад вясны да вясны
на сум вечны людзям

ценісеткі снуюць
песнюзмову пяюць
 паплывём паляцім
каб было абаім
вольна весела нам

