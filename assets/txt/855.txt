эй зямелька загон ты мой чорны
рые плуг барана твае кветкі
ў табе спяць ураджайныя зёрны
а мы  ў свет твае родныя дзеткі

свісне коска ў тваёй сенажаці
бразне серп па загоне паспелым
а прад намі прасвіту не знаці
непагодай спавіты свет цэлы

о вы зёрны о сноп умалотны
о ты жніў залатая мінута
жаль нуда з намі ўслед плыве слотна
а прад намі  маркотнасць пакута

жаль нуда заляглі як туманы
хмар над нашай зямелькаюматкай
а загон яе ў скібы з’араны
а ў самой у ёй дрэмлюць зярняткі

хто пасмее зямельку вініці
наракаць на цябе хто пасмее
што ў бадзянні нам страшна так жыці
што ў жалобе мы гэткай марнеем

жаль нуда хай ідуць перад намі
і маркотнасць і любасць бясконца
а ты маці сваймі каласкамі
шумі цешся і смейся да сонца

эй зямелька загон ты мой чорны
і у нас яшчэ ўцеха загосце
яшчэ будзем збіраць твае зёрны
яшчэ зложым свае ў табе косці

