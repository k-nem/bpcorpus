шыпшына і хатняя ружа
калісьці разам жылі
і разам кахаліся шчыра
на мяккай садовай зямлі

абняўшыся на гародзе
стаялі да ранняй зары
і дзеткамі іх лічылі
вішня і дуб стары

так яно усё і цягнулася
добра кветкам было
пакуль не паслаў за падаткам
кароль гайдукоў на сяло

карову  за вокны ў хаце
сто злотых  ад бараны
і нават падружжу нашаму
з пагардай сказалі яны

пакуль яшчэ маладыя 
давайце кветкі й лісцё
а потым як дзеці будуць
дзяцей сваіх аддасцё

не жыць ім у подлай вёсцы
не чуць ім мужыцкіх слоў
расці ім ля гордых палацаў
уцехаю быць для паноў

горда ў адказ шыпшына
сваёй скалануў галавой
мілей нам родная хата
з яе саламянай страхой

за камень гарачы хапайцеся
а не за нашых дзяцей
як будуць  не дам на знявагу
кату што мучыць людзей

цягнуць рукі да ружы 
шыпшына даў аднаму
ўзяліся яны за шыпшыну
рукі круцяць яму

сцябаў гайдукоў у вочы
па твары бязлітасна біў
падрапаў гайдуцкія рукі
а ружу сабой затуліў

пабеглі за дапамогай
бягуць з рыдлёўкай з касой
і кажа шыпшына горды
дзяўчыне каханай сваёй

 бегма ратуемся ружа
каханка радасць мая
 шкада мне матулівішні
бяжы застануся я

за ім да пушчы гналіся
гналіся з сабакамі ўслед
і толькі ля рэчкі глыбокай
згубілі шыпшынаў след

і нельга з’явіцца з пушчы
да ружы каханай яму
бо могуць схапіць гайдукі
і кінуць навекі ў турму

так і жыве ён у лесе
у шапцы чырвонай як кроў
кінжаламі і нажамі
узброены да зубоў

стаіць ён як горды мсцівец
на вёску з узлесся глядзіць
хай цяжка  затое вольны
а вольнаму добра жыць

а там каля старай хаты
з сівінкаю на лістах
сумуе хатняя ружа
у чыстых росахслязах

