шлях старадаўні вядомы ў народзе
лёг між прысадаў бяроз
пасмы іх спушчаных кос
звіслі ў лісцяным жывым карагодзе

роўныя тоны іх мірнай размовы
ціха над полем плылі
i заміралі ўдалі
песні спрадвечнай знаёмыя словы

побач гасцінца  лясы лугавіны
мора зялёнае ніў
срэбраных рэчак разліў
лёгшых утульна пад зелені тынам
вёскі мястэчкі абапал дарогі
дбалы гасцінны народ
сад паплавец агарод
гай у сінечы узгоркаў разлогі

век плыў за векам мяняліся часы
шмат адбылося падзей
свет расчыніўся шырэй
новыя сцежкі пралеглі як пасы

шлях жа спрадвечны з бярозамі ў згодзе
так жа як здаўна ляжыць
краю гатовы служыць
тое ж ён носіць і імя ў народзе

шлях ты мой родны гасцінец шырокі
лучыш ты два рубяжы
ўсход наш і захад чужы
лёг ты спрадвеку праз нашы валокі

дай ты мне вестку аб людзях і краі 
чым жа народ наш жыве
голас твой чую плыве
горы і долы пустэлі мінае

часы ліхія насталі ў краіне
топча дарогі чужак
нішчыць дабро ваўкалак
чыніць расправы нямецкі звярынец

толькі ж не ведае вораг спакою 
б’юць яго нашы байцы
ворагу будуць канцы
смерць яго сочыць зза кожнае хвоі

з нёмана прыпяці свіслачы сожа
носіцца голас наўсцяж 
быў ён і будзе край наш
вораг закляты тут голаву зложыць

дружна паўсталі байцыпартызаны
помста  іх думка адна
знішчыць заразу да дна 
ворагу месца пад дзікім бур’янам
вер мне мой дружа няпрошаным госцям
заўжды такі ў нас пачот
выкінем нечысць за плот 
месца ім хопіць на цёмным пагосце

чуеш з усходу як громы грукочуць
выкурым гада з нары
родны гасцінец стары
хай жа твой голас ды будзе прарочы

