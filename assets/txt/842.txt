работнікі хлебнае справы
прынеслі яны сюды з вёскі сваей
дзе йграла багатае свята
маўклівую радасць працоўных людзей
і радасны воклік заплаты
і глянулі з дзівам як после вясны
само ў рукі шчасце далося
на поўнач на поўдзень
глядзелі яны
і жоўтае рвалі калоссе
яны перамогу адчулі сваю
і спорных чакалі ўмалотаў
яны ўспаміналі як ў гэтым краю
сівое
дымела балота
карэннямі лозы крывыя з зямлі
смакталі карысныя сокі
і рэзалі рукі
і вочы сяклі
зялёныя пікі асокі
і быў гэты край недаступен і глух 
прыстанішча мукі і смерці
і тысячу год забабонных старух
пужалі балотныя чэрці
ўсё ж людзі
паўстаўшыя супраць чарцей
 забыўшы лік на свае латы
на ногі паставілі
баб і дзяцей
і ў рукі ім далі
лапаты
і там
дзе не ўсякі мог смела прайсці
і вязлі ў калена дзе ногі
яны правялі
пад’язныя шляхі
яны пралажылі
дарогі
і кожнай маўклівасць квадратнай вярсты
яны пакарылі
там працай нялёгкай
і ўелася поле
ў глухія пласты
распетаю
жоўтай затокай
прад імі ляглі маладыя лугі
шаўковыя скінуўшы шаты
і стромкія свежага сена стагі
лепш пахнуць
ад лепшай гарбаты
і ў свята калі ўжо не скачуць сярпы
і косы карпацкія немы
па шчодрую плату
прыходзяць сюды
тварцы і героі паэмы
і як бы скаваныя радасным сном
на жытніх калосістых гонях
стаяць і любуюцца
буйным зярном
ляжачым
на жорсткай далоні
і вецер адносіць адрыўкі іх слоў
і гутаркі моўкнуць пустыя
і гэтак здаецца што ў гэтых майстроў
іх рукі усіх
залатыя

