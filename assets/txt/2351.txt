будуць вечна сады расцвітаць
белагрудыя ластаўкі лётаць
і дзявочыя ногі таптаць
залатую лотаць

але гэткай вясны і снам
не прыдумаць ніколі болей 
напаіла сягоння вясна
успаміны болем

росы падаюць з ціхіх траў
на мае армейскія боты
растрывожыў усхваляваў
дрэў і кветак ласкавы дотык

думаў  толькі кроў і вайна
толькі жорсткія словы і думы
адгукнулася раптам яна
нібы рэха далёкае сумам

вось здаецца поруч ішла б
гарадзіла б дзявочыя глупствы
глянь  з бярозай цалуецца граб
ці дастань мне вясёлку на хусту

не не прыйдзе яна у лясы
там за фронтам знаёмая хата
і птушыныя галасы
заглушае голас гарматы

