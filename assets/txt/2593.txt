рэдка сонца з месяцам страчаюцца
свецяць паасобку
дзень і ноч
ды яны раўніўцы
і спрачаюцца
зза цябе зямля даўнымдаўно

абяцанкі клятвы
месяц любіць надта
сее ў цемры сны
то страшныя то лёгкія
шэпча нешта астраномам касманаўтам
пра сузор’і
пра галактыкі далёкія

пасвяціў і знік
пакінуў холад рос
туманоў няўпэўненую дымку
успамінаў трохі пра абдымкі
ды чарніц у кожны лес натрос

а узыдзе сонца 
крылы качак
на рацэ пакратае
затым
у калысках валаскі дзіцячыя
паказыча пальцам залатым

і праз лісце паліецца санцападам
кветкі і плады
напоўніць мёдам шчодра
густа сыпане суніц на ляды
пагасцюе у калодзежах і вёдрах

а як светам восень завалодае
сонца ўсё пакрые
цёплай пазалотаю
нават лужыны  кавалачкі блакіту 
клапатліва будуць ім прыкрыты
залатымі донцамі
кляновымі сонцамі

