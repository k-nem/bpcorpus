пазвалі вас на пір піроў
пазвалі вас за волю стаць
і далі ўладу путы рваць
і далі ўладу біць цароў 
зрабілі з вас гаспадароў

і вы з рабоў пайшлі ў цары
 о каб не ў краты толькі з крат
паклон аддаў вам азіят
за ім еўропы жыхары
шлі к вам праз морскія віры

але не ваш вітаць шлі сцяг
з сваёю воляй шлі на вас
і не дайшлі  зышлі на час
праз белы й чорны морскі шлях
а вам не страх а вам не страх

чатыры годы крок у крок
тварыць вы шлі і кроў лілі
сваю чужую па зямлі
раслі магілы зваў прарок
рос вашай моцы блеск і мрок

і ўсё вы ўзялі усё як ёсць
фабрычны дым сяўбы загон
і панскі двор і царскі трон
ды стала ўсё вам гэта ў злосць 
у хлебе восць у горле косць

сабою самі ўстаць з руін
вам не хапіла смагі сіл
і вось к вам вылез цень з магіл
крывавы грош і гаспадзін
а іх закон адзін адзін

зпад ног з утоптанай нары
пайдзе ўжо збэшчаны павук
і ў сто у сто кагцістых рук
хапае вас рабыцары
як бы ўжо вы не ўладары

вы ўладары яшчэ жарцвет
бунтарскіх дум у вас не згас
еўропа кліча ў госці вас
пад рогат піравых пабед
саветы кліча на савет

