сярод раз’юшаных сатрапаў
паганы зладзіўшы хаўрус
свае таргуюць і чужыя
табой няшчасны беларус

дыхнуць свабоднымі грудзямі
й зірнуць арліна не дадуць
на ўзлёты дум кладуць аковы
як на рабоў сляпых кладуць

здушылі збэсцілі ўсё чыста
у чорнай яве ў зводных снах
што ад прыроды шлях свой мела
што к сонцу мела вольны шлях

на здзек прадажныя прарокі
і на гніццё у царстве цьмы
вядуць аплучаныя тоўпы
пад стогны вечныя турмы

над пакаленнем неакрэпшым
над бедным краемсіратой
груган з начніцаю сляпою
банкет спраўляюць чорны свой

таўкуцца душы скамянелы
крывавы пот цячэ са шчок
а ўслед над імі і за імі
імчацца гібелі наўскок

нідзе ні ладу ані праўды
званы хаўтурныя звіняць
о божа ты хоць заступіся
й не дай дарэшты нам сканаць

