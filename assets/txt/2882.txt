вакол нас шляхі і дарогі
і пройма людзей ля двара
і ўсё ж такі перад богам
адны мы з табою сястра
нянька мая дарагая
мой абаронца ў бядзе
каменні няхай не трапляюць
пад ногі твае нідзе
ні табе ні тваім дзіцяткам
каб ніколі не быць у журбе
ат падумаеш шэсць дзесяткаў 
яшчэ шэсць дзесяткаў табе
сто год яшчэ хай дарогі
вядуць цябе на гару
хай убачыш праўнукаў многіх
і хай любяць цябе мой друг
як жнівеньскі добры вецер
на радасць усім жыві
але ўсё ж мы адны на свеце
такой вось адной крыві
і калісьці  аж страшна расказваць 
воддаль парасцяў нашых жывых
сядзем недзе на прызьбу разам
і прыпомнім свой шлях векавы
оршу ўспомнім тую зялёную
бег крыніц ля дняпраракі
і уральскія эшалоны
і ў цяплушках салдатаў палкі
гэта  наша
нашы дарогі
тут з табою мы лёсу багі
тут з табой мы адны перад богам
сястрычка мой друг дарагі

