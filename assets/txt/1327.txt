ляжу пакорна бы ў жалобе
але спытаць на добры лад
вось скажам лёгкія ў хваробе
за што ж пакуту церпіць зад

завошта шпрыц узяўшы востры
з азадка робяць рэшато
скажыце міленькія сёстры
навошта здзек такі за што

i так даўней яшчэ бывала
нашкодзіць часам злы язык
а з зада сцягнуць пакрывала
i кару зносіць задмужык

азадак бедны ты азадак
не стогнеш ты не маеш слёз
на свеце ўжо такі парадак
тваё такое шчасце лёс

