нядаўна з табой мне спаткацца прыйшлося
нядаўна са мной першу спрэчку вяла
а вызнаў што ўжо табой шмат пражылося
шмат мела пацех і шмат слёз праліла

калі да мяне далятае ўздыханне
якое тваёю душою трасе
і ў ясныя вочы гляджу твае пані
то бачу што іншая ты як усе

на воблік твой глянуўшы мужскі спакойны
на збор дружкоў жданых табою ў глушы
я пэўны дружкі ўсе цябе не дастойны
цябе і тваёй справядлівай душы

я сам яшчэ гэтага добра не знаю
што творыцца ў яве са мною падчас
вакол разглядаю думак пытаю
ды ўспомню цябе мімаволі не раз

і соладка сэрцам сваім не раз чую
што я не жадаю цябе а люблю
люблю як сястрыцу сваю дарагую
шаную як родную матку сваю

