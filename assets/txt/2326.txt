ля поплава лазню
таплю ад паўдня
ля поплава злазіць
дзяўчынка з каня

на вольхах даўгі
калыхаецца цень
прысела шляхі
затамілі за дзень

сто вёрст адскакала
пякельных як вар
сто вёрст загарала 
нябёсы без хмар

 дазволіш  смяецца 
папарыцца мне
ты ж баншчык здаецца
адказваю
 не

я так  летуценнік
у бацькі ў гасцях
бярозавы венік
трымаю ў руках

пяю табе славу
духмяны лісток
ты жаркую паву
прывабіў здалёк

яна маладая
і я  малады
размова такая
 адкуль вы
куды

кароткая стрэча
на сотай вярсце
з маланкай пад вечар
хмарынка расце

спяшае наехаць
нахлынуць на нас
развітвацца  нехаць
а трэба а час

з трывогай на хмарку
глядзім а маглі б
ісці з ёй да парку 
да школьных да ліп

конь пасвіўся б сыта
у лузе а мы б
пад самае жыта
пабегчы маглі б

пасеўшы ў зацішша
вязалі пражмо б
а сонца ўсё ніжай
і ніжай ішло б

у хвалі прымала б
яго збажына
куды ж паскакала
так рана адна

касынкайзарой
з жытніх бліснула хваль
як сэрца за ёй
парываецца ўдаль

эх коністаеннікі
пыл за сялом
духмяныя венікі
чэрвеньскі гром

