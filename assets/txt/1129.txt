злез дзядок старэнькі з печы
сеў і лапцікі абуў
апрануў кажух старэчы
рукавіцы нацягнуў
ўзяў сякеру і мяшочак
i на луг пашыбаваў
падаў мякенькі сняжочак
холад злёгку прабіраў
дзед ідзе і дым пускае
дым густы як з той трубы
вецер злодзей падзімае
аж гудуць ў лугах дубы
зірк  адкуль ён тут узяўся 
зайчык выскачыў з кустоў
здуру дзед за ім пагнаўся 
колісь дзед лавіў зайцоў
не прабег дзед і тры крокі 
бух у снег ён і ляжыць
зайчык з радасці у скокі
i давай ён з дзеда кпіць
 ты дзядок стары нядужы
дзе табе мяне дагнаць
дзед няспрытны няўклюжы
памагчы мо табе ўстаць
дзед ляжыць і ўстаць не можа 
хітры быў стары дзядок
 ой прапаў хто мне паможа
плечы ўсе пабіў і бок
тут падскочыў зайчык к дзеду
 будзеш дзед заўцоў лавіць
будзеш к панскаму абеду
брата нашага насіць
от цябе ж я закапаю 
i давай ён снег зграбаць
 я на дзеда вока маю 
трэба дзеда пахаваць
тут дзядок як ўзварухнецца
 а пастой жа галубок
зайчык плача зайчык рвецца
 не брат лезь у мой мяшок
i панёс дзядок зайчынку
а каб дзеда не займаў
меў бы цэлай кажурынку
бегаў вольны б і гуляў

