там кроў ліецца там за волю
барцы на вісельні ідуць
а вы вы мучаны найболей
спіцё хоць вас даўно там ждуць

скажыце мне а за каго йны
пайшлі на смерць пайшлі вайной
хто ёсць на свеце так дастойны
што трэ ахвяры аж такой

га з вас ніхто таго й не знае
што йдуць за тых на бітваў жар
хто труд свой потам аблівае
над кім стаіць з нагайкай цар

што йдуць за тых на катні здзек
хто сваёй працай горкай цяжкай
свет корміць сам галодны век
адзеты лапцямі сярмяжкай

што йдуць каб бедным і галодным
дзянькі сыцейшы зацвілі
зрабіць нявольніка свабодным
даць беззямельнаму зямлі

дык вось на смерць ісці іх змусіў
найнешчасліўшы чалавек
а вы адродкі белай русі
спіцё як быццам кат засек

до спаць паўстаньце грамадою
і йдзіце ім там памагаць
паўстаньце крэпасцю такою
каб вораг вас не мог зламаць

паўстаньце покуль цар звыродны
крыві ўсяёй не выссаў з вас
паўстаньце край ваш стогне родны
заве збаўляць як зваў не раз

паўстаньце гляньце божа мілы
свабода сонца вас заве
крыху адвагі й дружнай сілы
а шчасце вечна зацвіце

зганіце сон аслепны сон
збудзіце дух прыбіты свой
і ўдарце ў згоды гучны звон
і сабярыцесь грамадой

і йдзіце йдзіце вы туды
дзе ўжо даўно кроў льюць за вас
нясіце веліч слёз бяды
нясіце крыўды напаказ

хай кроў пальецца дзень другі
варожым трупам на падсціл
хай у няволі ланцугі
спадуць ад грому вашых сіл

