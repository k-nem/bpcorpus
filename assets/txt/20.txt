раз у дзень задушны* якраз апаўночы
іду я дадому а цёмна і ўюга 
не каб заліўшы саўсім ужо вочы
але так у меру падвыпіўшы туга
іду і мяркую ці то цяпер шчасце
як паноў не стала ці то была доля
і лічу на пальцах паншчызны дванасце
а гадоў да трыццаць як настала воля
там быў аконам камісар і цівун
намеснік ляснічы хмістрыня паны
і кожны меў права узяць за бізун
і кожны меў права да нашай спіны
а цяпер ой штосьці кепска выходзе
цяпер ці не болей настала паноў
не надта свабодна у гэтай свабодзе
і давай я лічыць паноў новых зноў
стараста соцкі пісар старшына
пасрэднік ураднік асэсар і суд
з'езд міравы прысутства і сход
аж паднялася са страху чупрына
аж пальцаў не стала на весь гэты шчот
а пальцамі ж трэба карміць гэты люд
іду калі шусць як маланкай спаліць
стаіць так якраз што умёр аканом
прыгледжуся  ён тыкі ён і стаіць
і стрыжаны ж вус і стаіць з бізуном
схудаўшыся толькі скура ды косць
а белы весь чыста белы як снег
толькі на сэрцы плямачкі ёсць
і плямкі на пальцах  мусіць то грэх
браціку  кажа  браце мацей
ратуй маю грэшную душу
з чысца* з рук подлых чарцей
альбо навекі загінуць я мушу
дваццаць пяць лет што у чысцы я пёкся
усе грахі выбыў усіх жа адрокся
толькі на сэрцы вот грэх як смала
прыліп да мяне і не змыты
то за жонку тваю саграшыў як жыла
за цябе што нявінне быў біты
ох ідзі ты са мной зачарпнуўшы вады
аж да чысцу таго аж на дне
і выбач ты мяне што як быў малады
твая жонкакраса спадабалася мне
і палій ты вадой мне на сэрца мацей
буду бога маліць за цябе за дзяцей
я заплакаў з жалю але думаю досць
нацярпеўся і ён балазе што жывы
гэтак ссох ад агню  толькі скура ды косць
пайду ў чысцец я той пагляджу на дзівы
          і дзівы ж браце мой у тым чысцу але
чэрці кормяць смалой і гатуюць ў смале
і цягаюць і рвуць запрагаюць у воз
кручком цягнуць кішкі і зубамі за нос
вочы колюць ражном пазурамі рвуць твар
скрабуць скуру нажом як на боты тавар
і каго ж тут няма  тут і пан і жабрак
ганарал і салдат аканом і мужык
а што баб і дзявок  сказаць так 
ўтрое больш як мужчын ёсць на лік
хто за што а як баб  дык найбольш за язык
языкі ж даўжыні  так як добры ручнік
іх і паляць смалой і нажамі скрабуць
і ніяк дабяла прапаліць не магуць
надта шмат маладых што дурылі мужоў
чараўніц а і зводняў старых
тут я шмат і знаёмых найшоў
але так не чапаў ужо іх
з мужыкоў тут не надта каб шмат
а ўсё больш дык багатых паноў
на зямлі адцярпеўшы наш брат
на той свет як па масле пайшоў
а панам дык і трудна цярпець
без прывычкі дык стогнуць аж страх
глянеш пан як здаецца мядзведзь
а чорт дышлам запрог і трахтарарах
бічам б'е ражном пора у тыл
морду круце набок і за кудлы трасе
стук і крык аж віхор круце пыл
так пан чортавы воз той нясе
там паны і муруюць й аруць
вымятаюць і свінні пасуць
а смалу дык як мёд там жаруць
а камення як горы нясуць 
усё ў пекле каб дно як зрабіць
а ўсё толку няма іх работы нігдзе
тут яны робяць усё абы збыць
і там ім гэтак работа ідзе
я ж то думаў што ксяндзоў тут няма
калі зірк аж і ксёндз тут сядзіць
чорт яго аблажыў грашыма
запаліў у грашах тых і ксёндз так гарыць
а другі дык вісіць але як 
дык і стыдна мне вам гаварыць
а са стыду чырвоны як рак
вочы жмура як кот і гарыць
а тут баба яго так кляне
ды так лае з астатніх жа слоў
што каб гэтак хто лаяў мяне
я б яго з свету даўно перавёў
станавы старшына і тый тут
тым дык чорт усё грошы збярэ
скруце цвёрды круцель або жмут
ды ў горла запрэ і даўбешкай пярэ
каласірам* ці чым там паліў
і жмут той у горле агнём запаліў
але ж і ёсць там народу аж цьма
і роду ўсякага і стану і веку
хто не жыў на зямлі таго тут няма
няхай бог сцеражэ там быць чалавеку
ледзь я прайшоў аж у тую кануру
гдзе аконам бізуньскі цярпіць
чорт і яго запрагае у фуру
спацеўшы бедны а енча дай піць
я брызнуў крапідлам на твар
ён аж зрадзеў як дзіця
як хапіўся рукой за той каламар*
што ўзяў я з вадой яму для піцця
дык высахла зараз вада аж да дна
ён стаў такі светлы як гэты дымок
стаў нікнуць засталася пара адна
і знік так як нікне на слоньцы аблок
не помню як выйшаў я з чысцу таго
праснуўся у хаце на печы аж днём
усе кругом плачуць не ведаць чаго
а пале мяне дык так як агнём
трашчыць галава баляць усе косці
і надта вады зажадалася піць
напіўся і зноў паў я у млосці
от давялося ж у чысцы мне быць

