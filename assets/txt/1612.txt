аб чым тут мне думаць у гэтай няволі
у гэтай магілетурме
дзе радасці сэрца не знае ніколі
дзе жыцце праходзіць у цьме

i ўзыдзе і зойдзе высокае сонца
i месяц устане ўгары
i зорак далёкіх скрозь хмар валаконцы
так ціха гараць ліхтары

i белыя хмаркі кудзеляй ваўністаю
сваю танкарунную ткань
павольна рассцелюць па небе па чыстаму
i віснуць над светам як здань

а неба бяздоннае неба раскрытае
прасторам і воляй жыве
i жыцце няўдалае жыцце разбітае
прастор гэты неба заве

ўскалышуцца думкі як лісці на дрэве
калі на іх вецер дыхне
i сэрца ўскіпае абурана ў гневе
i душу маланка жахне

i горка так горка нявесела стане
i смутак на сэрца спадзе
а жыцце праходзіць а моладасць вяне
i вяне без толку ў нудзе

аб чым жа тут думаць у гэтай няволі
у гэтых крывавых мурох
эх каты вы каты народнае волі
нашто збудавалі астрог

