грудок удалы я сабе абраў
i часта ў вольныя часіны
саджуся там каля хваіны
гляджу ды слухаю навіны
п’ючы мяды лясоў і пахі траў

не славіцца багаццем мой грудок
але ён просты і адкрыты
сіўцом чаборыкам спавіты
дзе пчолкі звоняць самавіта
збіраючы па кропельцы мядок

гваздзічка белая рассыпана вакол 
нібы махрыстыя сняжынкі
ляглі на тонкія націнкі
прыгнуўшы кволыя раслінкі
аздобіўшы пясчаны гэты дол

з грудка відаць прыгожы краявід
у ткань атулены сінечы
унь гурт дубоў шыракаплечых 
стаяць нібы на нейкім вечы
i сонейка узносяць на свой шчыт

а там лугі па свіслачы ляглі
з іх купамі лазы алешын
i астраўкі і пустак плешы
дзе сіняваты шоўк развешан
што выткалі ім подыхі зямлі

а па лугах паходжваюць буслы
сурдут надзеўшы чарнапёры
агледзяць ніз і касагоры
як землямерырэвізоры
ці нейкія важнецкія паслы

брыльянтамі паблісквае раса 
сляды дзе пройдзе паляўнічы
шукаючы ў тым лузе дзічы
i колькі радасці ў абліччы
калі ён спойме часам бекаса

з грудка мне ўсё відаць і ўсё чутно
i трактар дзесь зза балачанкі
i гром сталёвае крыланкі
i спеў дзявочы з беразянкі 
а неба ўсцяж  блакітнае акно

 свайго ж грудка ў засушлівыя дні
гляджу ў акно гэта на хмары
i пападаю пад іх чары
вачэй не зводжу з іх гушчары
дзе гром  грыміць і ўспыхваюць  агні

цяпер жыву ад вусця я ўдалі
сяджу між кніг чарніл паперы
на думкі прыйдуць лес і зверы
грыбы і рыба на вячэру
прастор і скарб калгаснае зямлі

а з думак тых звіваецца вянок
у ім цяплынь і голас лета
i дол праменнямі сагрэты
i мары мірныя паэта 
то дар табе вусцянскі мой грудок

