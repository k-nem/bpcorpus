раніцу шчэбет пільнуе
ў лісці жоўтазялёным
туліцца жнівень пад пуняй
з ношкай аўсянай саломы

сонца бліскучым пласконнем
іскры ў тумане губляе
ветры пужлівыя коні
рвуцца ў мурожныя далі

у зараслях пудзяцца песні
рэчанька льецца смяецца
вёска рыпамі весніц
цешыць сялянскае сэрца

вецер расой ахрысціў
поплавы ў сіні шырокай
песціцца сонца ў трысці
ветразь цалуючы ў шчокі

раніцу шчэбет пільнуе
у лісці жоўтазялёным
туліцца жнівень пад пуняй
з ношкай аўсянай саломы

