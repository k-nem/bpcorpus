ты прыстаеш вандроўнік у дарозе
ну што ж прысядзь спачынь
ды вокам даль акінь 
твой скончан шлях і ты ўжо на парозе

было ўсяго за часы вандравання
i бур і навальніц
i радасных дзянніц
нягаданых відовішч і спатканняў

i шмат збіраў ты скарбаў невідомых
з людскіх сардэц і душ
з палёў сваіх і пушч
i нёс ты іх к свайму прытулкудому

а з скарбаў тых як ткач з ніцей суровых
тканіну ткаў сваю 
ці ў лесе ці ў гаю
ці ў шуме ніў ці ў зацішных дубровах

не ўсё ж дабро набытае гадамі
сабранае трудом
данёс ты у свой дом
шмат знішчана халоднымі вятрамі
не аднавіць яго бо часу мала
не вернеш сваіх страт
не падай духам брат
i новы скарб збірай старанна дбала

ідзі з жыццём вандроўнік нага ў ногу
бо шмат ёсць маладых
вандроўнікаў такіх 
благаславі ты іх у пуцьдарогу

