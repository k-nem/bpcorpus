красаваў наліваўся
і даспеў шнур мужычы
час вам жнейкі на бітву
постаць кліча ой кліча

сонца ўзыдзе і зайдзе
не кідае зямелькі
правядзе і спаткае
ў поле з поля вас жнейкі

выйшлі з хатак за вёску
гнуцца бедныя ў полі
толькі песню чуваці
іхняй долінядолі

жніце жніце галубкі
сваю радасць і слёзы
трэба многа нажаці 
прыйдзе зімка марозы

к той прытуліцца братка
к той  маленькі сынулька
а ўсё хлеба ой хлеба
дай сястрыца матулька

ходзяць хмары па небе
з нейкай дзіўнай трывогай
чутна жнейкіна песня
нуды ў песні той многа

хто злічыў тыя каплі
што нам неба прыносіць
хто прыслухаўся людзі
аб чым жнейка галосіць

