самападман  такі занятак
што ён жыве ўжо шмат вякоў
мы перабольшваем занадта
свае нянавісць і любоў

свае імкненні дружбу шчодрасць
свае бадзёрасць і тугу
і светласць нечую і чорнасць
і цішыню і грозны гул

свет ён пявучы і хрыпучы
ён і брудней ён і святлей
і смех маіх малых унучак
бывае мне за ўсё важней

спазнаў гадамі перацёрты
шыццё  работа не парад
яно прыцісне  і пяцёрцы
кавалку хлеба будзеш рад

і недарэмна мне ён сніўся
той некрыклівы чалавек
што раўнадушна не прабег
каля бяды маёй спыніўся

я не зарыўся не схаваўся
а проста збег ад мітусні
я ад абстракцый адцураўся
ад непатрэбнай балбатні

бясконцых спрэчак недарэчнасць
лепш да людскіх звычайных спраў
каб ажыла ізноў спрадвечнасць
вады і хлеба дрэў і траў

