не за сінімі марамі
блізка тут не за гарамі
нехта з нашага жыхарства
недзе шмат папаў лякарства
кажуць цэлую павозку
ды давай лячыць ім вёску
і ачуньваюць ёсць слухі
людзі хворыя як мухі
дзядзьку хворага сцяпана
пасадзіў ён раз у ванну
паглядзеў і што такое
ўсё зняло нібы рукою
нават скуру нават мяса
далей лечыць ён тым часам
вось другому дзядзьку янку
ён навёў лякарства шклянку
выпіў янка  й фур за браму
зразу к праайцу абраму
у нябеснае ён царства
надта добрае лякарства
гэты доктар мацналобы
ад жыцця і ад хваробы
адратоўвае нямала
трэба мусіць трыбуналу
прапісаць яму мікстуру 
хай людзей не морыць здуру

