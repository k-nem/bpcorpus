над балотам над лясамі
жураўлі крычаць
бы сваімі галасамі
хочуць вестку даць
што цяпло мінецца скора
i заглухне бор
ў полі сіняга прастору
ты не ўгледзіш зор

што нагоніць хмар вятруга
наплыве туман
i абніме горатуга
поле лес курган

разам з вамі ў вольны вырай
палячу і я
толькі ж к смерці стане бліжай
сцежка там мая

леціцё вы ў край паўднёвы
зіму пераждаць
каб на весну песняй новай
родны кут вітаць

а я еду госці лета
ў той крывавы вір
дзе вар’яцтва ўсяго свету
свой спраўляе пір

