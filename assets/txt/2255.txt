сеў у полі на каменьчыку
узяў дудку на раменьчыку

дудуду  дуда гудзе
полем водгалас ідзе

надакучыла іграць
каля дуба лёг паспаць

вісіць дудка на суку
спіць дударык на баку

павярнуўся дагары
і так моцна ён захроп 

скалануўся дуб стары
дудка  бух у самы лоб

тут яму і сон не ў сон
на ілбе гудзе ўжо гуз

не сабраў і трэсак ён
бо ад дудкі  толькі друз

падняў хлопец паясок
пайшоў з плачам у лясок

 куды дзецца мне цяпер
цікаваць буду цяцер

спадцішка пад куст падпоўз
і цяцёрку  хоп за хвост

з пёрка выразаў дуду
 ой зайграю загуду

што было тое сплыло
пайду з дудкаю ў сяло

я пад першы парог
а мне з хаты  пірог

я на дудцы тугугу 
ўсе нясуць па пірагу

мне і матка  пірог
мне і татка  пірог

мне і дзядзька  пірог
мне і цётка  пірог

мне  дзедка  пірог
і суседка  пірог

і браценік  пірог
і пляменнік  пірог

назбіраў я пірагоў
сорак восем карабоў

каб яшчэ адзін пірог
я зусім бы абнямог

перастань дуда дудзець
дзе мне пірагі падзець

сабралася ўся радня
памагчы ўсе рады мне

запрагаюць каня 
ён і воза не скране

падагналі грузавік
для яго груз вялік

папрасілі самазвала
ў самазвала сілы мала

залучыў я камара
магутнага званара

той адразу ўзяў мой воз
пірагі мае павёз

ай камармаладзец
тут і казцы канец

