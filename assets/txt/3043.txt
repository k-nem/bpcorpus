

палохае мяне гадзіннік пясочны
стрэлка секундная
дванаццаты ўдар апоўначы
тэлефонны званок сярод ночы
выгнаннікам адчуваю сябе
у натоўпе вялізным
i кожнаму стрэчнаму рады
дзенебудзь у лесе ці ў полі



яшчэ ўчора табой аблашчаны
меў я крылы і зоркі і неба
меў цябе і сонца
птушкі адляцелі ў вырай
хмары пахмурныя вяшчуюць ноч
як цяжка быць вязнем
сваіх успамінаў



адпачнём з дарогі
дойдзем толькі
вунь да таго ўзгорка
што падпірае зорнае неба
распалім касцёр 
хай пагрэюцца зоркі
самую сквалчэлую як птушанятка
за пазухай адагрэю



чуеш спяваюць зоры
якія дзіўныя галасы
у гэтым нябесным хоры
журлівыя светлазвонкія
натомленыя як дзіцячыя тонкія
самотныя бесклапотныя
радасныя гаротныя
чуеш спяваюць зоры
якія дзіўныя галасы
у гэтым нябесным хоры



крылы свае адагрэўшы на ўзгорку
як дзікія галубы пырхнулі зоркі
пырхнулі зоркі і ў небе расталі
а нашу журбу з сабою не ўзялі
пойдзем каханая сцежкай надрэчнаю
недзе пад вечар нагонім зоры
пойдзем каханая першаму стрэчнаму
скажам дзень добры

