сняцца слёзы сэрца ные
пяюць ветры дзіка
рвуцца сілы маладыя
да працы вялікай

рвуцца як той сокал з клеткі
людзьмі закаваны
рвуцца хоць лёс чорны гэткі
на душы тнець раны

рвуцца к бітвам з непагодай
з няволяй з нядоляй
туды рвуцца дзе заўсёды
слёз і гора болей

без упыння рвуцца сілы
а вецер шумлівы
як падземны як з магілы
вые ўсім надзіва

эх дарэмна гэтак рвешся
з маладой душою
аб няпраўду разаб’ешся
з сваёй барацьбою

і так зробішся як кажны
будзеш спаці ў ковах
будзеш дужы і адважны
дый толькі на словах

