поўняць на захад ад неўля прастору
вобразы дзікай прыроды
лесам як ценем укрытыя горы
і ў берагах цёмных воды

зелень травы скрозь ды чырвань тут моху
роўна даліну заслалі
ёсць пасяродку яе вады троху
што як люстэрка з аддалі

возерам колісь была роўнядзь тая
лодкі рыбацкія мела
ветрам узнятая хваля крутая
ля берагоў тых шумела

час ён спаўняе заўжды прызначэнне
хвалі пазбавіў свабоды
зверху раскінуў з траў дзікіх скляпенне
сціснуўшы возера воды

возеравязня схавала цямніца
толькі ў малое вакенца
месяца твар час ад часу глядзіцца
промень ад зоркі праб'ецца

ціша магільная там ужо будзе
толькі ў вячэрнім тумане
чутны крык качак пра возера ж людзі
гэткае помняць паданне

снег ішоў зорка згасала пры зорцы
вецер і цемра густая
возера ўнізе вёска на горцы
люд у карчме ўжо гуляе

шум за сталом кожны куфаль трымае
хто каго хоча частуе
тут у дуду дзьме музыка іграе
моладзь ахвотна танцуе

дзед які з палкаю ледзь ставіў крокі
быццам набыў спрыт юначы
сціснуў дзяўчыну пасля рукі ў бокі
і казака ў гурце скача

смех у натоўпе і плясканне ў ладкі
весела ўсюды народу
раптам рыбак снег атросшы з апраткі
стаў і гаворыць ля ўходу

брацця спачніце ад скокаў хвіль колькі
рыбы на ловах замнога
скача зпад лёду і ў невадзе столькі
што трэба будзе падмога

тут як зароў хтось ой страта якая 
потым на печы заахаў
раптам пачвара на двор вылятае
людзям падкінуўшы страхаў

кожны на дзверы глядзіць у спалоху
танцаў аціхла стыхія
хрысцяцца разам адныя патроху
пацеры шэпчуць другія

люд уцякае ў карчме парадзела
больш тут не цешыць нічога
толькі стуль моладзь спяшаецца смела
да рыбакоў на падмогу

вось цягнуць невад з вады ўжо дасталі
разгортваюць невад шырока
з дзіркаю быў ён як быццам парвалі
рыбы ж нідзе ані вока

гэта жарт чортаў і думка ўзнікае
як толькі ранак засвеціць
возера ксёндз можа хай пасвянцае
потым закінуць зноў сеці

злы дух падслухаў нараду й размовы
што будуць клікаць плябана
выдумаў жарт яшчэ гэтакі новы
што толькі ў духу шайтана

цёмная ноч апусцілася нізка
зоркі знікаюць у хвалі
дом на гары каля возера блізка
шчэ ў ім агні не стухалі

моўчкі сядзіць там рыбак ва ўтрапенні
жонка і дзеці ўжо спалі
думку спыніў ён на дзіўным здарэнні
стратах што іх напаткалі

бура бушуе лес крышыць уночы
віхры нясуцца па свеце
вые сабака ў ката гараць вочы
як ліхтары ў цемры свецяць

дух недалёка  рыбак знервавана
пот на ілбе выцірае
жонку хацеў разбудзіць нечакана 
хтосьці ў акно зазірае

з просьбай сусед да цябе я прыходжу
дай мне вазок дзяцей везці
хутка вярну за дабро ўзнагароджу
як толькі ранак засвеціць

цёмна і вецер бы мора іграе
што ж як патрэба такая 
бура нічога ды час не трывае
мэта мяне падганяе

глянуў рыбак насцярожыў ён вуха
з віхрам сусед нестрыманы
хутка прапаў і адна завіруха
снежныя ўзносіць туманы

бура аціхла замоўклі віхуры
ветры кудысь пазнікалі
вынырнуў месячык ясны зза хмуры
зоркі на небе заззялі

думку рыбак не адводзіць ад дзіва
ды ўжо агонь дагарае
спаць ён улёгся і зноўку пудліва
думка снавалася тая

хатнія ўсталі агонь ужо свеціць
працу сабе ўсе займелі
хто ўе вяроўкі а хто пляце сеці
ўстаў і рыбак тут з пасцелі

ранак на ўсходзе гарэць пачынае
іней апаў на бор сонны
просьбу суседа рыбак узнаўляе
згадвае клопат ягоны

з хаты выходзіць і здзіў нечуваны
зноў яго стрэў ля дварышча
бачыць вазок свой ён лёдам скаваны
а на вазку  шчупачышча

жонка і хатнія выйшлі ўжо з дому
што тут ніхто з іх не знае
ён жа нічога не кажа нікому
быццам штось мысляй чытае

і заспяшаўся на возера сцяты
сець там была ўжо гатова
між рыбакамі пра дух той пракляты
ціха вялася размова

зблізку й здалёку збягаюцца людзі
той тому кажа што знае
кожны цікавіцца што гэта будзе
ксёндз на санях пад'язджае

богу старанна пачаўшы маліцца
службу святую там справіў
высвянціў невад і тую вадзіцу
працу на добрасць уславіў

кожны свае далучаючы сілы
разам працуе з народам
невад свае распраўляючы крылы
пространь займае пад лёдам

сетка па лёдзе ужо слізгацела
воды бурлілі глыбока
невад дасталі і ў невадзе цэлым
рыбы не бачаць ні вока

сталі над сеткаю ўсе ў задуменні
нечага тут перайначыць
хтосьці азваўся ў людскім зграмаджэнні
вам я скажу што ўсё значыць

сёння на сходзе ўжо ночы глухое
рыбу здабыўшы зпад лёду
чорт перавёз яе ў месца другое 
вось яго доказ народу

кажа ён як чорт вазка расстараўся
з віхрам ляцеў з непагодай
як да яго праз вакно ён звяртаўся
сані вярнуў з нагародай

слухалі людзі аповед жахлівы
сцятыя цяжкай жальбою
і разышліся па хатах маўкліва
невад забраўшы з сабою

тая мясціна нібы ўчаравана
кожны яе абмінае
тая вада што даўно нечапана
мохам травой зарастае

выкляты дух дзе ні ступіш у дзеі
там адны беды руіны
дзе былі замкі там водзяцца змеі
там апусцелі краіны

