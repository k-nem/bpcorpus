я быў адзін браты і сёстры
сябры пакінулі мяне
ў глыбі душы на самым дне
я смутак чуў смяртэльнавостры

у час вялікай адзіноты
калі мяне забылі вы
о мілы мой адзін адно ты
са мною быў гарадавы

ды як мікодым за язусам
памоцнік прыстава здалёк
ішоў глядзеў бы кот за трусам
як ніжні чын мяне валок

прывалаклі ў астрог упхнулі
у гэту чортавую пасць
i тут яны так уздыхнулі
як бы цяжару ўзяўшы часць

i развітаўся я тут з імі
памысліў з роспачынуды
няхай жа водзяць вас сляпымі
як вы вялі мяне сюды

мінск

