крэпкі магутны аковы зімовыя 
льдзяныя брылы на захад і ўсход
бліснула сонца сонца вясновае 
топіцца гурбіна топіцца лёд

з грохатам з лёскатам крыга за крыгаю
прэцца нясецца ў нязнаную даль
хваля за хваляю коціцца мігае
ломіць прашкоды як молатам сталь

дарма запорыну людзі бяздольныя
выбегуць ставіці сіле такой
скрыша паводка ўсясільная вольная
скрыша і пойдзе сваёй пуціной

эх ты разводдзейка эх ты бурлівае
ты аднаўляеш купаеш зямлю
вынесі ж вынесі хваляй жычліваю
к лепшаму шчасцю людскую сям’ю

