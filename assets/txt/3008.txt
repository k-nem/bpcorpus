заспаная раніца мжыстая
на фарбы і гукі скупая
нібыта сцяжынаю мшыстаю
прыціхлай зямлёю ступаеш

i вёдры прыглушана бразгаюць
каля адсырэлае студні
лісцёваю дыхае брагаю
пакутуе восень застудай

цыбатай нагой жураўлінаю
імшарамі верасень крочыць
ад кіслых прысмак журавінавых
заплюшчыла сонца вочы

цвітуць успаміны верасам
няяснае мроіццасніцца
i моцна жадаеццаверыцца
што ўсё да паўдня праясніцца

