не глядзі на мяне не глядзі адыйдзі
не чаруй так сабой і на яве і ў сне
ты смяешся з мяне дык ідзі ж не глядзі
бо замучыш загубіш навекі мяне

погляд вочай тваіх душу змучыў маю
праз яго я сябе не змагу аніяк
то я рвуся к табе то як слуп той стаю
то жалею цябе то кляну горка так

ты ж не любіш мяне ты шукаеш другіх
туды пнешся дзе звоняць дукаты рублі
а што я табе дам я ж бядней ад усіх
у бадзянні цяжкім жывучы на зямлі

бедзен я дык чым я за цябе заплачу
знаюмала табе душы сэрца майго
ты за грошы сябе прадасі панічу
будзеш блізкай яму будзеш жонкай яго

будзеш паняй ты жыць смачна есць доўга спаць
шапкі будзе знімаць прад табою народ
а я буду цярпець і свой дзень праклінаць
праклінаць і цябе і твой гэты паглёд

дык ідзі не глядзі я баюся цябе
не мая ты цяпер і не будзеш маей
дык ідзі бо загубіш мяне і сябе
бо кіпіць мая кроў сэрца рвецца з грудзей

