ой чаму мглой палі росы
халоднай
калі я голы і босы
й галодны
ці ж не досыць што мы плачам
з нядолі
а йшчэ гэта ночка сыпе
слёз болей
ой каб зрэнкаю здаецца
саколяй
злічыў колькі слёз ліецца
на поле
страх было бы з сяўбы гэтай
жаць жніва
бо сноп кожны быў крывавы б
надзіва
ўзыйдзе сонца пусце косы
змянліве
на лугочках вып’е росы
й на ніве
але высушыць слёз мора
ці ж можа
хіба свет увесь запаліш
мой божа

