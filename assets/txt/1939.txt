з гары высокае званіцы
званы прызыўна загулі
і гуд грамовы іх імчыцца
абшарам соннае зямлі

дрыжыць вакол ціша глухая
трасе паветра медны гул
і ўсё што спіць ён паднімае
вакол сябе і там і тут

ўставай хто спіць  у звоне чутна
размова гучных важкіх слоў
скідай свой сон ліхі атрутны
цягучы сон даўгіх вякоў

і ўдар за ўдарам шле званіца
спушчае ўніз з сваіх прытул
шарэнгам роўным стройнай звіцай
ўсё болей гучны звонны гул

і рэжа ён пласты паветра
качае хвалямі бары
з зямлі нясецца ўзвеем ветру
да стромы цёмнае гары

яшчэ мамент і гудам звону
здаецца неба страсяне
ды зоў разгорне свой чырвоны
па ўсёй зямлі і ў вышыне

