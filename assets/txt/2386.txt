вецер грукнуў форткай
прабудзіся
пачалося восені выццё
калі можаш абысціся 
абыдзіся
без жабрацкай скаргі на жыццё

што з таго што ў нечым ты раскаешся
спавядальна ў грудзі патаўчэш
ад сябе самога не схаваешся
ад сябе самога не ўцячэш

лёгка мы сабе грахі даруем
іншых б’ём зза дробнае віны
ад малой няўдачы ўжо гаруем
забываем гора дзён вайны

і да блізкіх вельмі не ашчадныя
рэдка вымаўляем мы прабач
веру я у слёзы ачышчальныя
веру ў добры дзень пасля няўдач

лістападу радуйся і снежню
і вятрам асеннім і снягам
і малая крыўда здасца смешнай
і як слаўна жыць  адчуеш сам

гэта ўсё не штучная бадзёрасць
ісціну адну ты зразумей
тое што здаецца нам будзённым
нібы свята ўспомніцца пазней

