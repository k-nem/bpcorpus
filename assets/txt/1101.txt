слухай костусь што скажу я
папасі авечкі 
можа дзядзьку абману я
скрадуся зза грэчкі

ў сад залезу сапяжанак
пазуху нарву я
сакаўных такіх братанак
а ну ж пашанцуе

як на грушу ды ўзбяруся 
вось мы забалюем
ашукаем і пятруся
i груш пакаштуем

глянуў алесь брату ў вочы
хітра засмяяўся
костусь быў да груш ахвочы
 ну йдзі ды не баўся

хлопцы стадка пільнавалі
блізка каля дому
i спакою не давалі
дзядзьку іх старому

выйшлі з хаты ўсе на поле 
час жніва рабочы
а ў гумне пятрусь паволі
жыта акалочваў

абмалоціць сноп і стане
як бацян на ганку
праз вароты хітра гляне
i на сапяжанку

не спускае грушы з вока
ох вартуе пільна
пападзіся жэўжыкдока
дык задасць цапільна

але й хлопцы розум маюць 
хітрыя зладзюжкі
строяць планы разважаюць
як дайсці да грушкі

i не так ужо баліць ім
гэтых груш натрэсці
як пятруся абурыці
або ў злосць увесці

улучыў алесь часіну
торбу ўзяў з сабою
прытаіўся сагнуў спіну
i папоўз мяжою

падпаўзе і адпачыне
ды наставіць вушы
на гуменца вока кіне
i зірне на грушы

костусь проста замірае
млее ў хваляванні
i да бога пасылае
палкае літанне

божа мілы літасцівы
памажы нам памажы
каб запоўз алесь шчасліва
i ў садок папаў з мяжы

каб натрос там сапяжанак
навядзі яго на троп
каб пятрусь не стаў на ганак
i на нейкі час аслёп

а алесь паўзе часамі
скокне разагнецца
костусь есць яго вачамі
i як ліст трасецца

а алесь і не шманае 
цэп учуў і рушыў
вось і плот даў бог мінае
вось палез на грушу

ну яшчэ б мінут з дзесятак
божа памажы нам
зірк  алесь з усіх лапатак
чэша як пружына

глянуў костусь  дзядзька ззаду
з цэпам прэ без духу
 галаву скручу я гаду
я цябе псяюху

гоніць дзядзька хлопца лае
шорсткімі славамі
алесь пазухі трымае
драбязіць нагамі

сыпле дробна  што малому
дзядзька стаў хістацца

ды і дзе з малым старому
у беганцы зраўняцца

шмыгануў алесь у хвойнік
даўшы дватры кругі
 я ж табе нябось разбойнік
я ж вам дам зладзюгі

i пачаў сваё літанне
з цэпам сярод поля
 каб вам шчасця ані звання
ліха вашай долі

як за вамі не паспелі
ні гарох ні грушы
а каб вы папруцянелі
каінавы душы

хлопцы сталі на палянку
i крычаць здалёка
дзядзька глянь  во сапяжанкі
i пайшлі у скокі

алесь грушы вытрасае
праз прарэх кашулі
i на дзядзьку ён гукае
 дзядзька а во дулі

дзядзька бегчы быў памкнуўся
ды балелі косці
плюнуў дзядзька і вярнуўся
поўны страшнай злосці

