ці помніш ты нядбалы дружа
ўсё тое дзе радзіўся ўзрос 
дзе напявае зімка стужай
ірдзіцца лета бліскам рос

аздобнасць неба  сонца зоры
спавіты месяц туманом
русалак ночкай разгаворы
шчаслівых птушак песні днём

ці помніш ты пагляд нясмелы
свайго радзімага сяла
адкуль паплёўся ў свет той белы
твая дзе моладасць сплыла

нямое поле сенажаці
лазой аквечаны дзірван
магілкі спяць дзе твае брацці
на ўзмежку прадзедаў курган

ці помніш прызбу плот з прасламі
сваю хацінку свой тачок
тваймі стаўляныя бацькамі
адвекам крыўлены набок

паміж прысад гасцінец біты 
пясчаны ўзвілісты пакат
паводкай мост стары падмыты
бяроз плакучых сумны рад

ці помніш ты сваю матулю
што над калыскаю тваей
пяяла песнюбайку люлі
снуючы ў думках рой надзей

святую песню родных межаў
няхітры мовы свойскай твор
з якой зліваецца звон вежаў
а рэха ловіць цёмны бор

ці помніш жніў касьбы дзень шчыры
начлег агонь сярод кустоў
палёты з выраю у вырай
буслоў гусей і журавоў

убор вясковы невыдумны
абычай сельскай прастаты
край беларускі мірны сумны
свой родны край ці помніш ты

