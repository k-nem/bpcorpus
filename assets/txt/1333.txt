чым пацешыш ты нас новы годзе
што нясе нам вясна малада
то не голас пусты у народзе
то пытае людская бяда

мы ўзышлі на парог пазіраем 
шчыльна дзверы замкнёны ад нас
ў рад павіслі замкі мы чакаем
бо знаць хочам скарэй мы пра час

калі ўступім у дом што вякамі
будавалі вякамі ішлі
усцілаючы сцежку касцямі
каб свабодна ўздыхнуць мы маглі

год настаў год мінуў  нічагутка
а ты стаў на парозе і стой
ды з трывогай пытай ці ёсць чутка
аб зямельцы аб праўдзе святой

атупелі мы ў нашай нягодзе 
холад голад гарэлка суды
чым пацешыш ты нас новы годзе
што нясеш ты нам год малады

