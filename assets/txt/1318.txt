апала заслона мядзяная хмар
на захад плывуць іх клубы
а я пазіраю ў знямелы абшар
а ў сэрцы так многа журбы

вандроўніцыхмары
нябёсаў украсы
зрадніўся я з вамі
ў далёкія часы

на ветравы крыллі паслаўшы руно
здаецца замлелі яны
як мара як сон той што сніўся даўно
у досвітак ранняй вясны

клубястыя хмары
куды вы плывеце
ой многа вам многа
прастору на свеце

стаю пазіраю ў блакітны разлог
i колькі там дум паўстае
чаруюць і вабяць прасторы дарог
на захад дзе межы мае

купчастыя хмары
куды вас мкне вецер
вы роднаму краю
мой сум занясеце

гаруе краіна пад жорсткай пятой
як прагне збавення народ
i дуб мой над рэчкай глядзіць сіратой
галіны схіліўшы на ўсход

грымотныя хмары
рассыпце маланкі
на голавы катаў
з нябеснай палянкі

павісла над лесам у родным краю
удушлівай гары імгла
пячаць непакоры ў смяртэльным баю
на чола народа лягла

на захад на захад
спяшайцеся хмары
варожаю кроўю
заліце пажары

