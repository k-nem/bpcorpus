думкі думківесялушкі
скуль вы узяліся
што ў душы як тыя птушкі
песняй азваліся

ці навеяў вецер вольны
што па горах скача
што у плоце як бяздольны
па сіротках плача

ці бурлівыя паводкі
з вадой вас прыгналі
што вясною час кароткі
зямельку змывалі

затаплялі залівалі
даліны і горы
аж сябе ў моры схавалі
у глыбокім моры

думкі думківесялушкі
скуль вы узяліся
што ў душы як тыя птушкі
песняй азваліся

ці зрадзіў вас дух збадзяны
у хатцы дзюравай
на зямельцы акаванай
бязвольнай бясправай

ці ў калысцы у ліповай
са мной узраслі вы
як дзіцём вучыўся мовы
вясёлы шчаслівы

свет здаваўся ясным раем
людзі  без аблуды
не калолі у няволі
жыццявыя груды

думкі думківесялушкі
скуль вы узяліся
што ў душы як тыя птушкі
песняй азваліся

ці навеяў віхар з поля
як лісткі з бярозы
ці зрадзіла вас няволя
ці гора ці слёзы

ці прыгожая дзяўчынка
у вуха нашаптала
што вачыма як лучынка
міленька міргала

і бажылася кахаці
век не пакідаці
разам гора гараваці
а потым ну што там

думкі думківесялушкі
скуль вы узяліся
што ў душы як тыя птушкі
песняй азваліся

ці вас выараў сахою
на шнуры вузенькім
ці вас выкасіў касою
на сіўцы сівенькім

ці вас выкапалі людзі
як праўду хавалі
ачарнілі фальшам грудзі
і помстай шакаляй

відмы смерці і разлукі
на скаваных сеюць
у крыві братняй мочаць рукі
на трупах шалеюць

думкі думківесялушкі
скуль вы узяліся
што ў душы як тыя птушкі
песняй азваліся

гэй жа думкі громка пейце
покуль сэрца б’ецца
громка пейце не жалейце
што там хто смяецца

прыйдзе хвіля і вас міла
нехта прывітае
можа хоць дзяўчынка тая
што мяне любіла

прыйдзе хвіля поймуць людзі
дзе праўда зарэе
пейце ж думкі шчасце будзе
ночка разаднее

