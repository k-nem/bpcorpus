ой за вёскаю за далёкаю
ўсё стаяць лясы ды яловыя
а над рэчкаю над глыбокаю
сенажаць лягла з травой новаю

а пад вёскамі там за хатамі
нівы плямамі раскідаліся
як у старцаву усю з латамі
світу шарую зямля ўбралася

а на горцы там панад вёскаю
стаіць цэркаўка ад год шарая
і ля цэркаўкі пад бярозкамі
спяць у могілках людзі старыя

каб ўсё старыя не такі бы жаль
і не так маё сэрца б рвалася
хоць і старых жаль і аб тых пячаль
што і з імі смерць прывіталася

але ж век яны пражылі даўгі
ў жыцці ўсякі смак імі бачаны
мо не раз із іх гаварыў другі
нашто век такі мне прызначаны

а чаго ж ляжыць пад бярозкаю
мая любачка  зорка ясная
што гуляў я з ёй паза вёскаю
мая ганначка  кветка красная

ці ж то я яе не кахаў як мог
яе постаццю счараваўшыся
ці к сабе яе перавабіў бог
у красу яе закахаўшыся

