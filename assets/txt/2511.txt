дзе начуе жаўранак
скажыце
ці на лёгкім воблаку
ці ў жыце

запытаўся некага
я ўранні
гэта пачалося ўжо
вяртанне

праз жыццё
удачы і няўдачы
да палёў
духмяных і гарачых

праз вайны
задымленыя росы
да гадоў
даверлівых і босых

не засумаваў
не зажурыўся 
у дзіцячы пах травы
зарыўся

дзе начуе жаўранак
скажыце
ці на лёгкім воблаку
ці ў жыце

запытаўся
ды ніхто не чуе
пэўна ў сэрцы
жаўранак начуе

