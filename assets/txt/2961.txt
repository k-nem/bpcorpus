вясенні вечар на узлессі сінім
бярэзнічак іржавы мох балота
за дальнімі халоднымі лясамі
ірдзее сонным сонцам небакрай
зноў лужыны зацягвае лядок
зіма саслаблая шалёна хоча
яшчэ хоць ноч падыхаць і пажыць
пад ботамі намокнуўшая глеба
цалуе палка стомленыя ногі
бы кажа любы любы мой каханы
не ўцякай пабудзь са мною трошкі
я не пайду са мною патранташ
і стрэльба на плячы а ў сэрцы прага
што прашчура майго вяла калісьці
з сякераю на маманта
вядома
даўно заціхлі мамантавы крокі
што выгіналі пад сабою глебу
але у гэты час інстынкт крывавы
зноў абуджаецца ў душы маёй
і мне здаецца вось пачую крокі
вось зза бяроз на рыжую паляну
праціснецца тупая галава
і выйдзе ён магутны дзікі рыжы
бы злеплены з балотных гэтых купін
як леташняя жоўклая трава
звісае поўсць і я ад захаплення
не памятаючы сваіх пячор
і вогнішча і цяжкіх сківіц любай
насустрач кінуся з вясёлым крыкам
і ў хобат кіну тручаную дзіду
о дзе ты цяжкі мамантавы бег
па сініхсініх месячных раўнінах
дзе вогнішча ў закураных пячорах
малюнкі охрай на скляпеннях чорных
і дзіда у асілкавых руках
мая здабыча  кулічок іржавы
з пярсцёнкам залатым каля вачэй
і з доўгай дзюбай а сабой  з кулак
ляцець далёка ледзь вяслуюць крыллі
ён бачыць лес начны перапачынак
і з радасці не можа утрымаць
свой крык цырцыр хорхор вядома подласць
страляць па слонках стомленых вясной
але ж інстынкт і прага прага прага
вось ён ляціць на жоўтым фоне неба
і рукі цвёрда стрэльбу узнімаюць
і вока пільнае шукае мушку
стрэл як пярун
вальдшнэп шугае ўгору
ён проста падымаецца над лесам
прамазаў я і радасна чамусьці
і горка мне ляці сабе далей
мая крылатая святая радасць
жыві і хоркай і выводзь дзяцей
і можа я яшчэ цябе сустрэну
і будзе двойчы радасць у мяне
я можа мазануў зусім наўмысна
а мо брашу няўмельства прыкрываю
не ведаю але нашто ён мне
вось гэты мой бізон мядзведзь і мамант
з бяссільным і падвернутым крылом
люблю жыццё і гэты лес вясенні
і коцікі пушыстыя вярбы
і хорр вальдшнэпа о дваякасць сэрца
і прага ўбіць і прага даць жыццё
не я не прашчур можа ў тыя дні
я бараніў бы мамантаў ад згубы
хай на зямлі былі б яны і зараз
і скублі сіні сон нібы каровы
на любых весніх залатых лугах
ляці ж далей мая святая радасць
будзі лясы няўмелым сціплым рыпам
не ўсім дамо ў жыцці спяваць прыгожа
а славяць ўсё жыццё
сляпое сонца
скацілася за пушчу цішыня
і першыпершы шум жывога лесу
азваўся мне даўнодаўно на небе
ірдзее стужка жоўтая зары
і толькі на найбольшай верхавіне
яшчэ ляжыць яе адбітак жоўты
на дзвюх сароках што балбочуць жвава
пра тое што мядзведзя не баяцца
наверсе седзячы
зноў шум жывы
азваўся ў лесе цёмны змрок і вільгаць
і цьмяна свеціцца вада балотцаў
і цішыня і ў сэрцы песня шчасця
зліваецца з пяшчотным і любоўным
сінічым галаском непадалёку
цывіць цывіць

