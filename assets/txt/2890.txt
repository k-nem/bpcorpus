яна не блішчыць красою
а ў сэрца навек запала
з паркам сваім змарнелым
з сваёй кабыляцкай гарой
з лянівай сястрой аршыцай
што летам бруіцца памалу
ў шырокі як песня наша
магутны сівы дняпро

хаткі што да абрыву
як ластавак гнёзды туляцца 
родныя і дарагія
як поціск сяброўскай рукі
брук размыты дажджамі
пыльныя ўскраін вуліцы
куродым на сценах будынкаў
дальнія цягнікі

далёка яна ад мяне
адзіная і дарагая
у чорных істужках чыгунак
што ўсю яе абвілі
з народам сваім што у бітвах
ніколі не памірае
заслонава слава звоніць
на ўсіх перагонах зямлі

калісьці было і такое
хацелі пазбавіць крылляў
быдлам нас называлі
а ўсё ж такі мы былі
нязломнымі ў чорнай бядоце
гордымі і ў бяссіллі
бо род наш быў пралетарскі
а рукі  у чорным вуглі

мы паціскалі плячыма
калі нам з пагардай казалі
жадаючы ў час вясёлы
рабочы наш род абсмяяць
знаёмяцца ў вас на вапне
на вапне вы нараджаліся
вапна усіх вас карміла
у вапне вам і ляжаць

паслухайце наш ён наш горад
няхай і суровы часам
працоўнае гордае права
здабыў у цяжкой барацьбе
гэта наш родны горад
яму не патрэбны прыкрасы
ён сам для сябе прыкраса
і гордасць  сам для сябе

мы цягнікі вадзілі
палотны на фабрыках ткалі
лес магутны валілі
і ўмелі плавіць метал
у цёмных каменяломнях
белы вапняк ламалі
гліну і торф здабывалі
гарачы у нас запал

як толькі цёмнаю ноччу
вочы свае закрываю
адразу я оршу бачу
з яе няяркай красой
з бярозамі над аршыцай
з вясёлым сонейкам мая
з блакітам першых пралесак
у косах каханай маёй

тут нарадзіліся думкі
воля імкненні жаданні
тут стаў я сынам краіны
абпален яе агнём
таму і люблю я оршу
першым вялікім каханнем
якое не знікне пэўна
нават з маім жыццём

