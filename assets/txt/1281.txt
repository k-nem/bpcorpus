за сялом у полі
у жоўценькім пясочку
пахавала маці
маладую дочку

знікла яе радасць 
старасці апора
i няма уцехі
ў мацярынскім горы

ёй ніхто не верне
дарагой дачушкі
плачуць па дзяўчыне
сваякі і дружкі

плача па ёй мілы
жаль яго вялікі
гора ж яго сціхне
змоўкнуць сэрца крыкі

ганначку забудуць
сваякі і дружкі
не забудзе маці
роднае дачушкі

не загояць часы
сэрца яе раны
сама ляжа маці
з імі ў гроб драўляны

