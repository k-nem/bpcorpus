ён ляпнуў вохрай на камень
і зліўся з пячорнай сцяной
зубр чырвоны з рагамі
што кінуўся ў страшны бой
трывожнае новае дзіўнае
адымала голад і сон
у дыме над жоўтым біўнем
кашляў і плакаў ён
і з жахам глядзелі людзі
як явелі дзень за днём
дзявочыя рукі і грудзі
пад крамянёвым нажом
натуршчыца першая ў свеце
зразумеўшы сваю прыгажосць
на беразе першага страціла
і дала мазгавую косць
і племя важак калматы
ўзняў велічэзны сук
і мускулы як канаты
загулялі пад скурай рук
ён сказаў уладна і сонна
свавольству гэтаму  край
аддаі я знішчу разьблёнае
і дзяўчыну гэту  аддай
і першы гнеўны трывожны
забіў ударам нажа
таго хто дзяўчат прыгожых
браў як арды важак
і праўленне яго шчаслівае
паклала забойствам канец
і стала ў ардзе справядлівасць
кавалак табе і мне
над тундраю годы знікалі
а потым скананне прыйшло
лютым мамантам стала
на біўні яго ўзняло
але першы паспеў яму ў скроню
завостраны ўбіць ражон
нават уласным сконам
племю даў ежу ён
ўсю зіму не ведалі гора
сыты глыталі дым
і доўга ў цёмных пячорах
гучалі легенды аб ім

