на абшарпаную халупу
стопавярховы небаскроб
глядзіць праз вокны як праз лупу
за хмарай хмурыць змрочны лоб

жабрачку з панам з ботам лапаць
звялі на вуліцы адной
яму  дзвярыма гучна ляпаць
старцоўскай торбай трэсці  ёй

ён  дабрабыту ўвасабленне
ён  незлічоная казна
стаіць насупраць як сумленне
з рукой прасцёртаю яна

яму той лёс не перайначыць
лягчэй сумленне падмануць 
заплюшчыць вокны і не бачыць
закутаць дзверы і не чуць

