каб прыкрасіць крыху справы
гітлераўскай банды
у берліне ёсць плюгавы
доктар прапаганды 

недалужнае стварэнне
карлік і крывеша
але брэша з захапленнем
несціхана брэша

не збрахаць як карлік столькі
дзесяці сабакам
брэша больш ён у тры столкі
можа нават з гакам

называў вайну ён бліцам
урачыстым маршам
набіваў галовы фрыцам
пераможным фаршам

браў маскву ён адным махам
разам з ленінградам
ачмураў пужлівых страхам
ды фашысцкім ядам

і пакуль пад сталінградам
фрыцы паміралі
языком віхлястым гада
шарыў на урале

чым мацней фашысты біты
чым іх большы смутак
тым больш карлік пладавіты
выпускае вутак

брахуны з ганні ягонай
пішуць у газеце
што ўжо арміі чырвонай
больш няма на свеце

што ўжо ў нас дзяды ваююць
што малыя ўнукі
у атаку штыкавую
водзяць іх пад рукі

што ўжо дзеці  не падросткі
а грудныя  ўзяты
што ў руках у войска соскі
а не аўтаматы

нам ужо абрыдлі досыць
байкі прайдзісвета
 гебельс брэша  вецер носіць
кажам мы на гэта

як зачуем лопат птушак
з гэтага балота
б'ём мацней мы фрыцаў з пушак
косім з кулямёта

гэта спосаб самы хуткі
самы лепшы сродак
дохнуць гебельсавы вуткі
ад савецкіх зводак

