ну ж і волі волі
у гаі за вёскай
а цяплынь цяплынь
весела на полі
слаўна пад бярозкай
хоць ты сядзьспачынь

палюбуйся толькі
травы што не збрысці
кветак  не злічыць
гойдаюцца голькі
а на гольках лісце
сонцамі блішчыць

пчолкі матылёчкі
як сняжынкі тыя
мільгацяць вакол
жоўтыя пясочкі 
крупкі залатыя
хоць бяры ў прыпол

ды хіба ты ўседзіш
у такой раскошы
сярод кветак траў
што там згледзеў федзя
што знайшоў цімоша
i дружка пазваў

i ўсе яны трое
збіліся маўкліва
шчыльненька ў гурток
ну што там такое
ну што там за дзіва 
думае дружок

нават коля з сеткай
стаў нібы на варту
i глядзіць на іх
а лявей над кветкай
прысядае марта
шчаслівей за ўсіх

між двух дрэў сястрычка
браціка за ручку
з кошыкам вядзе
мусіць у сунічкі
унь у тыя лучкі
брат з сястрой ідзе

добра янку ў гаі
люба на паходзе
пагуляць з кашом
толькі вось не знаю
куды то валодзя
рушыў з малышом

а малыш на плечы
сеў ды так забаўна
i глядзіць арлом
добры дзень і вечар
нашым дзецям слаўным 
цешцеся жыццём

