празрыстае неба зялёны грудок
атулены рэчкай дубамі
тут пчолы гудуць і збіраюць мядок
гваздзічка лясная цвіце чабарок
лес пахне смалою грыбамі

у ценю пад дубам дзе ззяе рака
малюнак разгорнут дзівосны
ляжыць чалавек задае храпака
ці то стомлены ці п’яны злягка
ад пахаў што шлюць сюды сосны

а побач жанчына гваздзічкі мілей
з мяцёлкай пахучых галінак
махае мяцёлкай бы крыллямі фей 
куслівы камарык глядзі не дурэй
то ж я каравулю спачынак

о праведны божая толькі ўздыхну
успомніўшы тыя хвіліны
і думаю я пра сваю старану
не ведаю толькі я ці засну
пад доглядам мілай жанчыны

