грошай я не маю
не каштую хлеба
часам запытаю
ці ж то гэтак трэба

а праз маю хату
свеціць ясна неба
світка мая ў латах
ці ж то гэтак трэба

мае пан лясочак
ў полі як тук глеба
а ў мяне пясочак
ці ж то гэтак трэба

людзі мруць як мухі
дзе ўжо тут лячэба
коціць з галадухі
ці ж то гэтак трэба

нам зямлі няхватка
хоць ты лезь на неба
раюць сібір братка
ці ж то гэтак трэба
трацяць грош без толку
як стаіць вучэба
ўвялі манапольку
ці ж то гэтак трэба

не збірайце грошы 
кажа той пра неба
сам  нябось харошы
ці ж то гэтак трэба

багачоў шануюць
ціснуць страх язэба
як хочуць пануюць
ці ж то гэтак трэба

стала у свабодзе
пільная патрэба
не даюць ды годзе
ці ж то гэтак трэба

канстытуцыя наша
проста так нязгрэба
ні крупнік ні каша
ці ж то гэтак трэба

