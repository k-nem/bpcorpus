за спакоем тваім сонца майскае радасна сочыць
над табою ў блакіце бязмежных лясоў палавень
дык чаму ж у тузе твае мудрыя сумныя вочы
белавежскі алень
і адказваюць вочы рахманыя поўныя жалю
 як схаваць мне тугу і пакорлівасць лёсу і жах
калі тысячы год маіх продкаў падступна хапалі
калі сто пакаленняў канчалі жыццё на зубах
я ляжу ля кармушкі лагодны і радасны ранак
сотні сонечных зайчыкаў сыпануў мне на бок
але сню я бязлітасны пошчак крывавых маланак
і  ў зеніце прыпынены  мой апошні скачок
і ў вачах маіх чорных персідскіх
тужлівабяздонных
ёсць вышэйшая мудрасць пяшчотных і ўпартых
істот
бо на гэтай няладнай зямлі мы ратуем ад вечнага
скону
і ўратуем наш добры трывалы і моцны народ
ён ідзе да мяне і да друга як сцішаны вецер
галаву падстаўляе спадзяецца што сэрца кране
вы мяне не зачэпіце вы мяне зберажэце
пашкадуйце мяне
калі ласка
пашкадуйце мяне

