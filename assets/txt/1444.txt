у пастуха было у стадзе
больш за тысячу авец
i трымаў ён іх ў аградзе
дзе рос адзін мох і сівец

авечкі часта галадалі
ягняткі дохлі маладыя
трыбухатыя худыя
авечкі ногі чуць цягалі

а за парканам раслі травы
ішлі палі падрад у лавы
гай зялёны лес чарнявы
рос і хвойнік маладнявы

авечкі ў дзіркі пазіралі
i слінкі бедныя глыталі
жыць далей так не стала сілы 
трыбух сцягнула ім і жылы

i што ж рабіць было ўжо стаду
вось бараны прыйшлі на раду

пабляялі тры гадзіны
трохі змялі сабе спіны
аж да бойкі тут дайшло
а назаўтра ўстаўшы рана
да свайго пайшлі сцяпана
дзесяць штук усіх пайшло
сам пастух сядзеў у хаце
стрыг авечак скуру дзёр
ды гуляў каля азёр
i качаўся ў сенажаці
выйшаў ўперад пакланіўся
пастуху стары баран
i сказаў  вяльможны пан
ці на нас ты прагнявіўся
ці за што ты нас караеш
што ў загон нас заганяеш
б’юць падпаскі нас няшчадна
нас сабакамі цкуюць
дарма воўну нашу рвуць
гаварыў ён доўга складна
пастух слухаў усё да слова
 зробім  кажа  усё нанова
волю дам вам небажаткі
будуць цешыцца ягняткі
вас не будуць болей біць
будзе што вам есці піць
забляяла усё стада
скача з радасці грамада
к пастуху прыйшлі падпаскі
сталі радзіцца яны
каб не страціць ў стадзе ласкі
каб маўчалі бараны
што ж пусціць авец на волю
больш работы будзе ім
авец трудна пасвіць ў полі
як заманіш іх і чым
покі там яны судзілі
злосць напала на авец
бараны паркан пабілі
бачаць  кепскі тут канец
бягуць падпаскі пастух з імі
 стойце стойце усё дамо
скінем цяжкае ярмо
 эй падпаскі жэрдзе вымі
як пачула стада волю
дык давай гуляць па полю 
па аўсе ды па ячмені
сціснуў палку пастух ў жмені
 мы ж далі ім што хацелі
на зямлі ляжыць паркан
а яны авёс паелі
кліч сабак сюды іван

як вам хлопчыкі здаецца
як я ў кадзь вады налью
клёпкі вон падастаю
дык вада ці астанецца

