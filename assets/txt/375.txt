зараза ў севіллі ў грэнадзе
на трупы плююць генералы
іспанія корчыцца ў здрадзе
бушуе фашыстаў навала

шалее разгул інтэрвентаў
зладзейскія цягнуцца лапы
рэспубліку волю дашчэнту
утрупіць мяркуюць сатрапы

італія шле самалёты
хай гінуць іспанцы іспанкі
германія шле кулямёты
падводныя лодкі і танкі

у лондане лорды плімуты
разводзяць свае працэдуры
смяюцца з народнай пакуты
спраўляюць народу хаўтуры

лунае крывавае сонца
крывёй абліліся загоны
да бою ўстаюць каталонцы
стальныя ідуць батальёны

выходзяць з астурыі горнай
у бой гарнякі за свабоду
народ не падставіць пакорна
сваіх плеч фашысцкаму зброду

а рэжа і дзетак і матак
мяцежнікаў чорная зграя
о смерць вам бандыты і каты
магілы вам помста капае

гатовы мадрыд к абароне
за шчасце за ясную долю
рэспубліка ў горы сягоння
рэспубліка выйдзе на волю

змяце інтэрвентаў навалу
змяце мецяжы гнеў народны
расквецяцца долы і скалы
іспанія будзе свабоднай

