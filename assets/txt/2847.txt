стаяў жахлівы позні лістапад
навекі зніклі лебедзі з каналаў
а з сэрца знікла радасць
і вясна
з каханнем і з птушынай прагнай песняй
была далей чым маладосць мая
чым горш тым лепш
таму я не пайшоў
на вуліцы дзе маладосць спявала
а кінуўся да кручаных завулкаў
і заглыбіўся ў іх
старая рыга
мяне ўзяла як змучанага сына
я ведаў што яна мяне суцешыць
калі ж не зможа даць спакой жыцця
дык дасць спакой хоць небыццём стагоддзяў
і я выходзіў зноў на тыя ж вулкі
і зноў і зноў і мне здалося ўрэшце
як быццам той што йдзе перада мною
я сам ссутулены у чорнай шапцы
што бачу сам сябе я са спіны
засекі склады блокі на вяроўках
маслісты брук куродым соцень год
на мёртвых дахах мордачкі анёлаў
з парочнаю усмешкай на парталах
ўся тая рыга што аж шэсць стагоддзяў
смактала сок з твайго народа друг
з народа што уласнымі рукамі
паклаў тут кожны камень для чужых
бляшаны пеўнік копціцца ў дыму
над комінам
туман ці можа хмары
абняў за пояс домскую званіцу
і толькі шпіль узносіцца над ім
і раптам з домскай вежы проста ў хмары
ўзняліся з хрыплым крыкам крумкачы
як чорныя крыжы вякоў мінулых
што год то крыж яны лятуць угору
вышэй вышэй
над шпілем
над даўгавай
над рыгай над лáчплесісам над краем
над бедным пеўнікам што ад трывогі
на бронзавым прутку замітусіўся
знікаюць у тумане крумкачы
іду далей і вуліцамі цягне
такім халодным горкім страшным дымам
як быццам там за рогам гэтай вулкі
на плошчы зноў святошы паляць латаў
і цень крыжа лягла на твар палонных
на струшчаныя ў бітве іх мячы
о рыга што гэта са мной
я мару
нішто
хіба у сонечнага пеўня
няма мільёнаў дужых абаронцаў
хіба яны трымаць не могуць зброю
хіба не тут мой друг
туманны горад
ты вылечыў мяне пасля хваробы
ты скінуў мне цяжар вякоў на плечы
цяжар забітых страчаных палонных
цяжар паўстанняў і распраў і слёз 
пакульва ўсёабдымным болю гэтым
не патануў мой непрыкметны боль
і я не выпрастаўся
крумкаччо
я вас пакіну ў вашых чорных хмарах
вам хмары нам  зямля яе  не рушце
кажу апошняе святое слова
мой меч з мячамі балтаў з рыгай з другам
з усёй латышскай добраю зямлёй
мой друг мой брат
ад гэтых вузкіх вуліц
што мне далі спакой і гнеў і сілу
іду да новых вуліц да цябе
прыпомні месца дзе ў тузе і шчасці
узнікла наша вернае сяброўства
былі там песні і віно і смех
і там была яна ты памятаеш
яе згубіўшы я цябе прыдбаў
тваё сяброўства і тваю радзіму
так шчасце мне відаць не задалося
але пакуль лунаюць крумкачы
над вулкамі заблытанымі рыгі
пакуль са мною плачуць вочы друга
над цяжкай стратай  ёсць яшчэ жыццё

