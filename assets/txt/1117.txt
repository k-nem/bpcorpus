стаіць дамок наводшыбе адзін 
другіх дамкоў двух не лічу я 
вакол сцяна агромністых ялін
паляначка дзе родзіць нават кмін
ды часам пах зуброўкі заначуе

бярозкі пышныя надзеўшы свой убор
з цікавасцю глядзяць у вокны хаты
i раніцай чуць бляск пагасне зор
чародкай белаю шумяць і будзяць двор
прачніцеся  унь дзень плыве крылаты

пачуўшы голас  шум бярозак за акном
руплівы гаспадар абуджваецца першы
ручнік бярэ спакойны за свой дом
на свіслач мыцца смаліць перуном
ды думае ў дарозе ўсё пра вершы

апошняя страфа  не цешыць штось яна
няма ў ёй вастрыні і вобразнасці свежай
i словы сцёртыя і думка не ясна
а трэба каб гуло як звонкая струна
пад новаю музычнаю адзежай

пакуль у свіслачы паплавае пясняр
ды і гімнастыкай у ёй не паганьбуе
глядзіш  і знік апаў з душы цяжар
цяпер на месцы ўсё прыходзь дамоў і жар 
ужо страфа паэта не турбуе

на варце доміка і іншага дабра
хоць скарб у ім сказаць папраўдзе дробны
стаіць дзед хмыз з калгаснага двара
стары вусач са стрэльбай на ура 
да маршала будзённага падобны

паблізу доміка супроць акон
раскінуўся маленькі агародзік
сам гаспадар яго ўскапаў бо любіць ён
хадзіць каля зямлі такі ўжо наш закон
i працаваць на ёй ніколі не пашкодзіць

хіба яму патрэбны агуркі
цыбулі кусцікі сланечнік ці салата
ды божа крый  нахіл ужо такі
так прадзеды рабілі і бацькі
i тым жылі наш род і наша хата

вось так чаргуючы адно з другім 
работу на зямлі з работай на паперы
жыве пясняр пустэльнікам святым
у лесегушчары пад небам веснавым
не трацячы нідзе пачуцця меры

мой даўні друг мой мілы петрусёк
надыдзе час мы твой спакой парушым
i гэты час не так ужо далёк
зашыемся ціхусенька ў куток
i пляшачку амброзіі раздушым

