вось пакута дык пакута
стогне енчыць цётка ўлюта
ўжо канае вотвотвот 
так схапіў яе жывот
аж не знойдзе сабе месца
заўжды так як хто аб’есца
вось і ўлюце надта крута
сем нядзель пасціла ўлюта
на вялікдзень з галадухі
пасля бульбы й саладухі
цётка ўлюта як прысела
дык паўшынкі зразу з’ела
не дала пасля за мясам
яна ганьбы і кілбасам
гэтаксама й пірагу
гэтаксама й тварагу
гэтаксама й парасяці
ды ўсяму што было ў хаце
яна ганьбы не давала
дык затое ж ледзь устала
а праз нейкі час патом
стала енчыць жыватом
як падверне ёй пад грудзі
гвалт  крычыць ратуйце людзі
ох саколік ох андрэй
па агату йдзі скарэй
пакуль той прывёў шаптуху
дык улюта ўжо й без духу
от браткі была ёй мука
гэта цёткі вам навука

