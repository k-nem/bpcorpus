пазарасталі ўсе траншэі
у іншай эры мы жывём
а ніткі дружбы ўсё танчэюць
мы часта самі іх ірвём

у кожнага свае турботы
і ясны дзень і хмурны дзень
у кожнага свае згрызоты
і быт і лад і ход падзей

адзін на дачы прымасціўся
яго ўсе думкі пра сябе
другі прапіўся апусціўся
удачы рэдкія скубе

і не цікавяцца табою
і не цікавяць больш яны
і з раўнадушнаю журбою
стаяць ля нейчае труны

трывожна сэрцу ды і горка
гады сяброўства раздзяўблі
аб дружбе ж помніцца гаворку
у сырых траншэях мы вялі

