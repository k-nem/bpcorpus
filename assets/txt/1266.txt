ў небе бяздонным дзе хмаркі купаюцца
ў золаце яркіх агнёў
вольныя песні штодзень разліваюцца
чуюцца крыкі стрыжоў

ціха трапечуцца лісці зялёныя
з ветрыкам мову вядуць
вішні узняўшыся белай каронаю
быццам дзяўчаты цвітуць

поўніцца пахам паветра ўліваецца
ў грудзі гаючым віном
мыецца краска расой уціраецца
цёплага сонца святлом

хмарка за хмаркай плывуць лёгкакрылыя
ціхай задумай паўны

эх як прыгожы вы раніцы мілыя
светлыя мары вясны

