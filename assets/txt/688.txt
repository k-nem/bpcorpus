ці з ласкі ці з няласкі боскай
не нашым гэта судзіць зданнем
стаяла вёска бліз лагойска
з сваёй нудой і нараканнем
а ў ёй жыў юрка данілёнак
як нарадзіўся  ад пялёнак

быў юрка чалавек нядрэнны
адно быў трохі пустамеля
аж так і трэскаюцца сцены
як расхлюсціцца малавеле
не раз ён з толку сам саб’ецца
ці праўду рэжа ці смяецца

а як крыху ён быў падпіўшы
свае тады не пазнавалі
і ў поўнач з папраці расцвіўшай
зрывае кветку на купалле
і на узвіжанне з звярамі
гуляе ноч як з сваякамі

няма яму ніякіх страхаў
шаптун вядзьмак прад ім хавайся
самога чорта нёс пад пахай
з самою ведзьмай цалаваўся
такі ўжо юрка данілёнак
як нарадзіўся  ад пялёнак

але на нашым зменным свеце
няма бач сталага нічога
і салаўём падчас запеці
ваўка прымусяць беспутнога
так наш і юрка як ніколі
змяніўся з часам паняволі

было як помню гэта самай
перад вадохрышчам куццёю
вячэру з’еўшы да адама
сышліся ўсе мы грамадою 
от пры лучыне ў цёплай хатцы
паваражыць пазабаўляцца

былі старыя і малыя
падросткі хлопцы і дзяўчаты
крычаць адны смяюцца тыя
аж так і рвецца гоман з хаты
і юрка тут і пасваёму
прагаварыць не дасць нікому

я слухаў слухаў ды цярпення
не стала слухаць перахвалкаў
слоў колькі выйшаўшы у сені
шапнуў лявону і міхалку
пагаварыўшы зноў прыходзім
і гутарку няўзнак заводзім

 хто тут я к юрку вокам кінуў
адважны з вас такой парою
ў манеж схадзіць набраць мякіны
і к нам сюды вярнуцца з ёю
хаця і поўнач ужо пэўне
і першыя не пелі пеўні

тут хлопцы жыва падхапілі
вось юрка нам дакажа славы
ці ж ён бы страху не асіліў
о ён для дружбы для забавы
і ў пекла калі трэба сходзе
адважным гэта смех і годзе

наш юрка хоцькі ці не хоцькі
не рад з свайго ўжо выхваляння
папхнуўся ў ток той сярод ночкі
а з ім наш смех і наруганне
аж вось праз нейкіх мінут дваццаць
мы чуем гвалт ратуйце братцы

на двор мы выбеглі ўсе гурмам
ляціць наш юрка як здань белы
у сенцы ў дзверы валіць штурмам
як ліст ад ветру дрыжыць цэлы
убег у хату дух не змене
як бы у чортавай быў жмені

мы ўсе яго давай у хаце
прыводзіць к ладу і спакою
давай смяліць давай пытаці
 што гавары было з табою
той страх змагаючы авечы
пляце няствораныя рэчы

 о езу божа мой вялікі
ён так расказ пераплятае
 я чуў няземскія там крыкі
была там сіла незямная
з усякім страхам я пазнаўся
а з гэткім век не спатыкаўся

іду ў манеж я той рыгораў
прыйшоў і мацаю у куце
і думаю сабе ўжо скора
да вас з мякінаю вярнуці
аж калі хапну я за нешта 
і сіл маіх прапала рэшта

згубіў і памяць і адвагу
дрыжу хістаюся як колас
і не магу і даў бы цягу
а тут  бух нейкі страшны голас
ні чалавечы ні сабачы
люцыпар з пекла не іначай

сабраў я тут астаткі сілы
ды як нагамі не задыдню
хоць бы схавацца да магілы
але ўцячы ад гэтай злыдні
і прыляцеў к вам гэтак брацці
вы ж прэце чорта выганяці 

і ўсім не па сабе нам стала
мурашкі бегаюць па целе
а што як праўды тут нямала
і ўбіўся чорт на самым дзеле
але ўсе надрабляем мінай
і ў ток збіраемся з лучынай

ідзём і юрка дрыпе ззаду
прыйшлі з увагай як належа
давай шукаць пужалу здраду
па ўсіх вуглах кутках манежа
аж бач  у куце у мякіне
ляжыць свіння як усе свінні

усе ў рогат кпінкі і прытыкі
пайшлі у ход на ўсе староны
зух юрка чорт жыў і вялікі
ці не пагнаць вадой свянцонай
а юрка юрка з пустамелі
стаў з часам смелым і на дзеле

