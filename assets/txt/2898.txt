трубяць трубы ў гародні
прагнуць мячы крыві

збірае войска магутнае
князь гародні  давід
 абрыдлі зямлі нашай крыкі
крыжакаў расціснем у блін
хадзем зямля беларуская
хадзем вайною вялікай
хадзем
народ
беларускі
на мар’енбург і берлін
досыць ім нашага раю
не дазволім нас болей крануць
конь басуе іграе
зямлю капытамі крае
зоры вачыма лічыць
вушамі  чуе вайну

збіраюцца тысячы вояў
і яну трэба ісці
латы светлыя добрая зброя 
што яшчэ патрэбна ў жыцці

а нічога хіба што праклёны
ды яшчэ каб даўжэй пражыць
бязлітаснай чорнай варонай
на ганку маці стаіць

 ян
запомні
немцы
і прусы
а як прыйдуць то зноў заб’юць
у няроўным баі яны мову душылі
у няроўным баі твайго бацьку забілі
і зямлю спалілі тваю
і прусы 
няхай пад прымусам
кляты рабскі народ
зрабілі табе
беларусу
найгоршую з горшых шкод
яны спалілі айчыну
і ты з імі тое ж зрабі
дзіця
старога
жанчыну
дань не бяры
забі

о вялікая лютая сеча
што каму да жаночых слёз
над поплавам мокрым пад вечар
пыл стаяў да нябёс

мужчыны забітыя

прусак
і нямкінь
у распетлях вялі
край загінуў
і зáмкі іхнія
і палацы дымам пайшлі

зáмкі  хай

а нашто ле адрыны
трубы вояў плачуць наўзрыд

паміж яварам і калінай
сядзіць вялікі давід
вакол  вялізная світа
і ні лапічка свежай травы
і латы яго  пабітыя
і на твары  дым баявы

 яне прасі чаго можаш
ты ў ворага славу адняў
ты прабіўся праз строй варожы
ты  магістра зваліў з каня
ты 
зламіў таму быдлу шыю
то прасі хоць свет у мяне

 княжа мне паланянку
марыю
яна пакахала мяне

 хочаш  золата колькі важыш
ці бурштынаў
каб аж скамянець

 княжа мне паланянку
марыю
яна пакахала мяне

 хлопча аб’еўся блёкату
немец з прусам кроў нашу п’е
яна пруска балтка рабыня

 княжа я кахаю яе

 ддобра бяры яе ў жонкі
ўсё ж паправа для нашых ніў

і адсек ён галіну явару
і каліны цвет абламіў
 бяры калі так кахаеш

чагосьці я добры цяпер
толькі ведай такое  навекі
кінеш  то лепей бы ўмер
кахай да апошняга ўздыху
кахай да ліхога канца
толькі вось што
хочаш не хочаш
а матцы дашлі ганца
бо яшчэ прыпасе табе вілы
бо яшчэ глядзіш  і канец

на апошніх канёвых жылах
у двор уварваўся ганец

 пруска яны пад прымусам
кляты рабскі народ
зрабілі нам беларусам
найгоршыя з горшых шкод
і няхай яны знікнуць знічкаю
і няхай

і тады яна
атруту чорны дурнічнік
распусціла ў чашы віна

ян вёз
асцярожна трымаючы
пад грудзі магутнай рукой
конь ступаў нібы нёс паміраючым
чашу з крынічнай вадой

прыскакалі
вояў калона
па шляху паўзе як ніць
на гульбішчы чорнай варонай
няўмольная маці стаіць
а яны  як светлая мара
а яны  як вясны яснацвет
на кальчузе  галінка явару
на шнуроўцы  калінавы цвет

 маці я дужа кахаю
гэта вечная радасць мая
палюбі як неба кахаеш
палюбі як кахаю я
у нянавісці  неба згарае
пасвіць воўк чараду авец

конь басуе іграе
зямлю капытамі крае
зоры вачыма лічыць
чуе вушамі 
канец

 піце на хмель і на руту
піце дзеці мае
падае марыі атруту
яну  віно падае
 тут твой дом бузіна ля парога
тут прабабкі часалі руно

проста каню пад ногі
сын вылівае віно

 марыя віно і світанне
і апошні смяротны ўздых
і шчасце адно і каханне

пі палову майго кахання
астатняе я
каханне
і сонца адно нам каханне
і зямля адна на дваіх
                                            
і зямля адна на дваіх

не паспелі спахапіцца другі
маці вей не паспела ўзняць
ледзь паспелі схапіць яго слугі
калі ён
валіўся з каня

скамянела маці
 што ж людзі
гэта лёс
падрыхтуйце ім дом
ля царквы
дзеля яна 
пад правым
дзеля дзеўкі 
пад левым крылом
вінен сам
забыўся ануча
пад чыёй рукою ляглі
бацька
друзі
браты
таварышы
на праклятай
на спаленай гэтай зямлі

і хай вам не будзе агульным
ані жыта ні сінь ільноў
і ложак не будзе агульным
і зямля вам не будзе адной
                                

на магіле марыі каліна
ў кроплях вясёлкавых слёз
а на магіле сына
явар магутны ўзрос

дні ішлі а дрэвы віліся
паміж тысячаў дрэў жывых
і галінамі моцна спляліся
над страхой заімшэлай царквы

данеслі
і маці з’явілася
і вочы ёй плач спапяліў

 пэўна дзесь мае дзеці
ў вялікім каханні жылі
жылі жылі весяліліся
шумелі вясной маладой
цераз царкву сашчапіліся

божа
божа ты мой

што казаць аб магіле трэцяй
мала тых магіл на зямлі

але разам  праз храмы
войны
дзяржавы
наветы
праз нянавісць 
галіны яны сплялі

і канец паэмы журботнай
так журботнай што плача сусвет
пра магутны і горды явар
пра каліны ласкавы цвет

