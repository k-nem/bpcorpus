журботныя прагалы дзе ні гляну
i ў сёлах і ў лясах
гарэлы клён схіліўся да паркану
сам чорны як манах

стаіць адзін раскінуўшы галіны
як пальцы рук сухіх
і шум яго празрыстае чупрыны
змяніўся і прыціх

навокала раскіданы магілы 
руіны гумен хат
гудзе скуголіць вецер лёгкакрылы
на старасвецкі лад

і хоць што крок малюнкі разбурэння
пабоішчаў сляды 
зямля ж цвіце і покрыў аднаўлення
тчэ засеў малады

прайшла вайна як віхарнавальніца
пад грукат перуноў
а край жыве гаючая крыніца
струменіцца ізноў

і тое зло што цемра ўзгадавала
ды з захаду плыло 
разбіта ў прах крывавая навала
касцьмі палегла зло

сыйшла сплыла пачварная прыгода
жыві наш правадыр
i чую я як сіла моц народа
расце і ўглыб і ўшыр

разгорне люд нібы арол той крылы
плячамі павядзе 
такі размах раскованае сілы
не быў яшчэ нідзе

старое ўсё мы пусцім на ўзвівецер
пад веснавую трэль
кажу  такіх як наша ва ўсім свеце
не знойдзецца зямель

