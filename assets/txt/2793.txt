сáмцы сціснула пасткаю лапу
пахла дымам далёкіх стрэх
воўк кусаў акрываўленай зяпай
сталь халодную мерзлы снег
толькі ранкам яе пакінуў
і кружыў сярод бліжніх лоз
адзінокі як месяц над нівамі
у траскучы гэты мароз
людзі ўдзень прыйшлі да адрынутай
і яе заўважыўшы след
як жывую прынаду пакінулі
ў дзень апошні глядзець на свет
і ўвесь дзень мільгацеў за аблогай
дзе спляліся хмызы як паркан
цень вялізнага цень сівога
цень самотнага ў свеце ваўка
калі ж ноч сняжком лебядзіным
закурыла на стужкі дарог
ён прыйшоў з бяспечнай лагчыны
і на снег поруч з ёю лёг
занурыўшыся думаў сурова
быццам спаў ды спакойна так
толькі ціха ўздрыгвалі бровы
жаўтаплямыя бы ў сабак
поруч з ёй яшчэ не памёршай
ён прыпомніў леташні снег
сіні месяц сустрэчу першую
у руі той шалёны бег
што ж дарэмна выць і бадзяцца
калі людзі са зброяй прыйшлі
ён не мог не жадаў падняцца
і пакінуць яе на зямлі
ён глядзеў не змаргнуўшы ў рулю
ён маўчаў не дыхаў не соп
узяўшы гарачую кулю
у шырокі пукаты лоб

