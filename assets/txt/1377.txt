між узгоркаў над ракою
выглядае сіратою
наша беднае сяло
убраў стрэхі мох калматы
набок скрыўленыя хаты
як бы ў дол яно ўвайшло

i зліліся ў плех будынкі
ў шыбы ўсаджаны лучынкі
ці анучак цэлы жмут
спарахнела наша школа
згніў паркан увесь наўкола 
школка горбіцца як склюд

збоку вербачкі крывыя
бы кабецінкі старыя
нуднай кучкаю стаяць
нёман ногі ім змывае
вецер голькі іх люляе
лісці жаласна шумяць

на прыгорку ў аддаленні
насып крушнямі каменне
смутна крыжыкі стаяць
а ўнізе пад іх нагамі
спаласканыя слязамі
косці родныя ляжаць

плачуць ветры над магілай
з песняй нуднай і пастылай
пралятаючы удаль
як успомніш кут свой родны
кут закінуты галодны
сцісне сэрца горкі жаль

