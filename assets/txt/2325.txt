калі ідучы завітаеш
на поле бою старое
па надпісу адшукаеш
на ім ты магілу героя

каб новай набрацца сілы 
стаміла цябе дарога 
прыляж ля яго магілы
нібы жывы ля жывога

прылёгшы ты ўбачыш неба
і ў травяным закутку
скруці з газеты як трэба
любімую ім самакрутку

бо з часу як лёг ён пры шляху
а ўсе праімчаліся міма
не чуў ён так блізка паху
тытунёвага дыма

і не здзіўляйся вельмі
не думай што гэта здаецца
калі ў глухім падзямеллі
ягонае
сэрца
заб'ецца

і не здзіўляйся бясконца
калі ён адтуль спытае
якое на небе сонца
і сінява якая

бо ён і раней таксама
любіў задаваць пытанні
курыць любіў самакруткі
выслухваць апавяданні

хаця ён і быў пахаваны
пад музыку песні вершы
але назваць яго можна
хутчэй жывым чым памершым

перад палком выклікаюць
яго і цяпер на паверцы
калі трапечуцца сцягі
і салдацкія сэрцы

і кожны раз называюць
пры гэтым і поле бою
дзе лёг ён на сталь кулямёта
сяброў засланіўшы сабою

