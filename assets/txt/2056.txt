байка
ехаў дзедка на кірмаш
з ім на возе  баба
конік з выгляду  дарма
ды цягнуў ён слаба

меў не болей двух гадоў
як суседзі кажуць
баба ж тая  сем пудоў
сама меней важыць

пад узгорак або ў гразь 
конь насілу возьме
стала баба памагаць
седзячы на возе

што ж каню другі гадок
дык яна  за білы
ды нагамі ў перадок
пхне як мае сілы

 кінь дурная бо зганю 
дзед тут бабе кажа
ты паможаш так каню
як хваробе кашаль

 ах ты ёлупень стары 
баба дзеда лае
стой жа тут хоць ты згары
мне бяда малая

потым  гоп яна з калёс
села ля дарогі
а каня як чорт панёс
дзе ўзяліся й ногі

ва ўстановах часам ёсць
вось такія ж бабы
здэцца й робяць яны штось
але справы  слабы

ды такая не ўцячэ
скажам ёй нарэшце
 мо без вас было б лягчэй
паспрабуйце злезці

