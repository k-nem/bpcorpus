як я цябе люблю  хай скажа гэта мора
што у грудзях маіх бушуе хай гавора
аб тым сэрца што пагляд тваіх вачэй
сон прабудзіў яго аж дрогнула сільней

і так забілася як птушачка у клетцы
што вырвацца з грудзей хацела ўжо здаецца
як я цябе люблю  хай скажа салавей
што ночкамі пяяў над галавой маей

і ночкі гэтыя  бяссонныя ўсе ночы
што да цябе няслі рой дум маіх дзявочых
як ты далёка быў  далёка ад мяне
хай скажуць зорачкі ў блакітнай вышыне

што там вось як цяпер дрыжалі мігаталі
а мне здавалася што нешта ўсё шапталі
а ты тады на іх глядзеў і з вышыны
пагляд твой да мяне звярталі стуль яны

як я цябе люблю  не скажуць толькі людзі
бо змогуць жа яны заглянуць там  у грудзі
убачыць сэрца глыб  агнёў кахання мора
і зразумець аб кім бушуючы гавора

