нічога вечнага на свеце
няма для шумнага жыцця
здарэнні многія сталецці
ідуць пад века забыцця

ўстае рой новых пакаленняў
старыя сходзяць на той свет
нягодны ўнуку ўжо тварэнні
якія меў на ўслугах дзед

марнеюць сільныя народы
бяруць слабейшыя гару
нянавісць бітвы непагоды
туманяць радасці зару

не раз крывавыя паляны
ў душу чуткую ліюць жаль
за бліскам славы разгуканы
дух чалавека рвецца ўдаль

ствараюць з золата бажышчы
ідуць адны к ім на паклон
другіх шамочаць бед ігрышчы
нясецца стон з усіх старон

нязнанай сілай правіць светам
пачатак бытнасць і канец
народ таўпехаецца ў гэтым
як стада зблуканых авец

