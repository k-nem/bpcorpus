 ну а як табе на службе
ці работы многа 
так сусед пытаў між іншым
янку канцавога

 ах не дай бог за чужою
поўзаць гаспадаркай
дзень і ноч як лунь таўкуся
як у пекле марка

а сусед яму навучна
ды пабожна клепе
 хоць тут трудна жыць затое
будзе ў небе лепей

 знаю знаю  так суседу
адчыкрыжыў янка 
бокам вылезе мне ў небе
гэта абяцанка

як паткнуся ўраз пагоняць
да ўсякай работы
то сядлай каня для юр’і
то чысць яму боты

або ў поўнач ўстань і сонца
запалі да золка
вытры з пылу усе зоры
месяц выбель лоўка

завядзі машыну з ветрам
папраў з дожджам сіта
натаўчы у ступе граду
ды яшчэ не квіта

 папіхай хутчэй гад хмары
а пярун дзе кінуў
набівай страляй маланкай
сцёбай каб ты згінуў

янка тутка янка тамка
хоць ты ў пекла прыся
а прыдзірак ад святых ўсіх
колькі нацярпішся

