па жыццёвай па цярністай
пуцявіне йду
а за мной мая нядоля
гоне ўслед бяду

бяда чорная такая
сунецца бяжыць
слёзы жаласць насылае
аж трудненька жыць

смутна смутна цурком слёзы
льюцца зпад павек
хоць бы йшла ўжо смерцьмагіла
чымся так жыць век

эй пайду я ў бор шумячы
песню запяю
перад лесам выллю скаргу
горкую сваю

дзе ты доля дзе ты воля
не знаць не чуваць
глуха стогнуць дубы хвойкі
галіны трашчаць

каб здаецца абняў елку
сагрэў бы сабой
а з людзьмі так неяк зімна
жудка божа мой

акавала сонца праўды
няпраўды зіма
і як жыці што чыніці
разгадкі няма

толькі чорная нядоля
сунецца плыве
хоць змагаюцца з ёй гоняць
а яна жыве

