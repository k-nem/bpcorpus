як кароль ў паход выходзіў
голас зычных труб праводзіў
залацісты сурмы йгралі
на пабеду ў добрай хвалі

а як стах пайшоў на бітвы
зашаптаў яму малітвы
цёмны лес ды жыта ў полі
на нудоту на нядолю

на вайне ўсцяж кулі свішчуць
як касою людцаў нішчаць
каралі найлепей б’юцца
мужыкі ж найбольш кладуцца

шалясцяць сцягі шаўковы
недзе крыж скрыпіць вясковы
стах ад раны умірае
а кароль здароў вяртае

у вароты як уехаў
выйшла зорка на пацеху
і усе зайгралі звоны
на ўсе светавы староны

як дол мужыку капалі
зашумелі дрэвы ў далі
зашумелі праз дубровы
тыя кветачкі ліллёвы

