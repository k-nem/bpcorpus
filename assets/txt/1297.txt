чым успомніць цябе моладасць
жыцця светлага ты раніца
прылятае вясна мілая
ды вясна мая туманіцца

дзе вы думкі мае чыстыя
майго сэрца дзеткі мілыя
як жылося лёгка з вамі мне
у дні шэрыя пахілыя

i не раз мяне вы цешылі
ў ночку цёмную бяссонную
хоць на момант засланялі вы
ад вачэй нуду бяздонную

дзе ты красказорка ясная
між народу ты свяцілася
у глухім кутку забытая
па жыцці ты ўсё смуцілася

ці цвіцеш ты ці засохла ты
у краі тым адзінокая
ці ёсць іскра агню божага
мая ластаўка далёкая

чым жа ўспомніць цябе моладасць
мая раніца ты хмурная
незаметна ты ўсё тлелася
як лучына тая курная

