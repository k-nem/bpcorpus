          бог сіроты любе але долі не дае
                                                прыказка

чымто дзеіцца на свеце
што не роўна дзеле бог
          адзін ходзе у саеце*
у золаце з плеч да ног
а другому каб прыкрыцца
хоць анучай  велькі труд
весь як рэшата свіціцца
адны латы адзін бруд
          адзін мае хатаў многа
а вялікіх  касцёл моў
увясці б туды хоць бога
і той бы з іх не пайшоў
у другога ў сцяне дзюры
вецер ходзе дым і снег
тут карова свінні куры
тут пакута тут і грэх
          гэты едзе у вагоне 
цёпла мякка толькі жыць
а ляціць як віхар гоне
а ён сабе толькі спіць
той ў мяцеліцу ў марозе
што аж вон яму прэ дух
паўзе з клункам па дарозе
у снягу увесь па брух
          гэты хлеба і не знае
толькі мяса ды пірог
і сабакам выкідае
усё тое што не змог
а той хлеб жуе з мякінкай
хлёбча квас ды лебяду
разам жывець і есць з свінкай
з канём разам п'ець ваду
          аднаму дзесяткіслужкі
зарабляюць сотні сот
рукі ў яго як падушкі
як кісель дрыжыць жывот
другі ж сам аж на дзесятак
працуючы лье свой пот
а высахшы як аплатак
цянюсенькі як той кнот

