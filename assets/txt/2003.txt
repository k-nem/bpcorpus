у вырай далёкі лятуць жураўлі
ад любай утульнай бацькоўскай зямлі
лятуць а за імі спяшаюць мяцелі
а то б на чужыну яны не ляцелі

ты чуеш тужлівы падвоблачны крык
важак да далёкіх палётаў прывык
вядзе ён трыкутнік увесь за сабою
напоўніўшы даль развітальнай журбою

схаваліся жабы  ніводнай няма
вужак гэтаксама схавае зіма
куды ні павернешся  некуды дзецца
а то б не ляцелі нікуды здаецца

лятуць а я ціха на ўзбоччы стаю 
і думаю сумную думку маю
вось так жа і мне вылятаць давялося
калі ў родным краі нам цяжка жылося

як сэрца балела як плакала я
была нас вялікая ў бацькі сям'я
і часта мы дзеці сядзелі без хлеба
гняздо нам як птушкам кідаць было трэба

мінула пара  зарунела вясна
снягі і ільды растапіла яна
і гоман птушыны калыша узлессі 
вяртаецца вырай і я  звонкай песняй

