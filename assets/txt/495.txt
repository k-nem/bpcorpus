ціха і плаўна ўдаль коцяцца воды
вольнага нёмана ў цёмную даль
толькі у часе глухой непагоды
з берагу нёман не выйдзе амаль

вербы і вольхі калышуцца глуха
сінія хвалі шумяць і бурляць
чуткай душою ў такі час паслухай
здасца там гэтакі голас чуваць

гэй не дзівуйся мой дружа нядбалы
што я сягоння так злосна шумлю
грудзі здавілі мне хмары навалай
пошасць уелася ў маткузямлю

сумна мне сумна што ўсё тут іначай
некалі бераг мой бачыў і знаў
іншы меў выгляд  не гэткі жабрачы
іншы я плыт на плячох сваіх гнаў

край дзе жыццё я сваё пачынаю
шмат весялей прыглядаўся на свет
песні і казкі інакшыя баяў
шчасце цвіло ў ім як макавы цвет

буйным жыццём усё чыста кіпела
слава далёка за мора ішла
ворага кожны за плечы браў смела
цемра чужынцаў не страшнай была

панам быў дома і слаўным за домам
мой патаптаны сягоння народ
змог ён не толькі знаць штукі з заломам
роднаму слову ўмеў кніжны даць ход

з вольнай дружынаю князь на пасадзе
вольнаму люду законы пісаў
слухалі князя а князь што не ўладзіў 
слухаў што веча яму звон казаў

чую ах чую цяпер яшчэ ясна
той неўгамонны расходзісты звон
сціх занямеў аглушылі напрасна
ці адазвецца калі болей ён

так так мой дружа іначай бывала
не называўся забытым мой край
поўнач не раз у ім схову шукала
захад знаў сілу яго неўнарай

га а цяперака што гаварыці
ўсе мае скарбы намарна ідуць
жыта учора вывозілі віці
родныя хвойкі сягоння плывуць

людзі чужыя змагаюць мне грудзі
з новым парадкам з адменным жыццём
роднага ж краю тутэйшыя людзі
ў скуру чужацкую лезуць жыўцом

я іх не ваблю сваёю ўжо красай
вецер інакшы ім дзьме ў галаве
вісла адным усміхаецца ласа
тыя заплюшчыўшысь пруцца к няве

скора сын бацьку а бацька сыночка
не распазнаюць адзін аднаго
дзеці чужацкія корме ўжо дочка
маці працуе на злыдня свайго

так грамадзяне свабоднага краю
ёрмы уздзелі у рабства пайшлі
прадзедаў слава лазой зарастае
памяць мінуўшчыны дрэме ў зямлі

рынкам жывога тавару няслава
край ўвесь зрабіла загнала на ўбой
дзе ўжо лет сотні масква і варшава
торг гругановы вядуць між сабой

га ты не слухаеш бачу ўжо болей
ой чалавеча змярцвелы у сне
доўга йшчэ будзеш глухім ты саколе
камень і вольха перш поймуць мяне

гэтакі ў часе глухой непагоды
чуецца ў нёмнавай гутарцы жаль
сціхне і плаўна зноў коцяцца воды
вольнага нёмана ў цёмную даль

