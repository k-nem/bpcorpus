захадзіўся папа дванаццаты пій
узяў папа ў рукі апостальскі кій

выйшаў з ватыкана стаў на растанцы
i махае кіем ды ва ўсе канцы

піша ён пасланне у імя хрыста
піша не на вецер піша неспраста

гінуць гітлер гімлер герынг гебельс гес
шле за іх літанне папа да нябес

рухнуў у еўропе новы іхні лад
як не заступіцца за сваіх ягнят

яны ж той пароды што і папа сам
толькі чуць іначай робяць  хап і  гам

папа ўспомніў бога літасць да людзей
служка божы папа дзе ж ты быў раней

i чаго маўчаў ты і не біў у звон
калі гітлер нёс нам ланцугі палон

чаму кроў і попел спаленых дзяцей
не дайшлі да сэрца да тваіх вушэй

прыгадай майданак польшчу беларусь
землі што стаптала гітлерава гнюсь

ты заплюшчваў зрэнкі вушы затыкаў
а чаму ж да катаў раптам стаў ласкаў

лямантуе папа на увесь свет галáс
кажа бог на крыжы злодзеяў двух спас

дык вазьміце з бога прыклады і вы
няхай дух германскі існуе жывы

падаруйце немцу і на гэты раз
скажуць табе папа людзі на твой сказ

злазь ты папа з даху не псуй боскай брамы
ды каціся папа да чортавай мамы

