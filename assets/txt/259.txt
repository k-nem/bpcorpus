ты адзінокай я сіратою 
возьмем і пойдзем разам з табою
колкай жыцця пуцявінкай
долю нядолю сэрцы і думы
зложым скарб гэты ў скрыню адну мы
будзь ты маёю дзяўчынка

новую хатку табе збудую
і гаспадарку спраўлю такую
будзе хлябок і скацінка
днём будзем працай час каратаці
прыйдзем з работы будзем у хаце
пяяць з табою дзяўчынка

цябе о вер ты мне маладому
я не пазволю нідзе нікому
крыўдзіці строіці кпінкаў
сцерагчы буду як сваёй зрэнкі
новыя буду спраўляць сукенкі
табе з табою дзяўчынка

шчыра і міла сэрца маё ты
дам табе колькі хочаш пяшчотаў
буду паслушнай галінкай
буду хоць віхры стануць шумеці
цёмна і жудка будзе на свеце
ўсюдых з табою дзяўчынка

а як нам доля надта дадзене
дасць болей гора а шчасця меней
цяжкая прыйдзе часінка
тады як разам згодна жылі мы
зносячы спёкі і холад зімаў
памром з табою дзяўчынка

ціха ў пасцелі ляжам жвіровай
крыж нам паставяць белы яловы
насып абложаць дзярнінкай'
буры жыцця мне слёз не скупілі
гэткі ж спакой у цёмнай магіле
ды і з табою дзяўчынка

