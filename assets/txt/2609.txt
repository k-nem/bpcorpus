галоўны захавальнік часу
падарыў чалавецтву секунду
кожнаму з нас па секундзе 
тры з паловай мільярды секундаў
больш як дзевяць гадоў жыцця

колькі можна пасеяць зерня
за секунду
крылатыя д’яблы
тоны смерці паспеюць скінуць
на дзяцей
а грудзі салдата
чалавецтва прыкрыюць ад смерці
за секунду
адну секунду

тры з паловай мільярда секундаў
больш як дзевяць гадоў жыцця
як шкада што многія з нас
не заўважылі гэтай секунды

