нарэшце па віхрах па сцюжы
заглянуў вясенні прасвет
ці чуеш ці бачыш мой дружа
як іншы як лепшы стаў свет

ці бачыш як неба міргае
як траўкай смяецца зямля
ці чуеш што кумлес нам бае
уцям колькі ў рэчцы жыцця

а глянь ты на вёску на нашу
на браццяў забытых у ей
я знаю як доля іх страша
і колькі ім зводзіць надзей

во сёмуху выйшлі спаткалі
надзелі святочны убор
зялёнай галінкай уткалі
святлічку і ганак і двор

і цешацца людзі як дзеці
сягоння труд скінуўся з рук
хоць заўтра на белым на свеце
ах колькі чакае іх мук

