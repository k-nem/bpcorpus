з паэзіяй мне развітацца пара
пакуль не зрабіўся сапраўдным вар’ятам
прыгожа дасціпна і ўсё ж  мішура
лятуць на падлогу усе варыянты

а словам дакладным не трэба прыкрас
сапраўдным пачуццям не трэба аздобы
паэзія мучыць бязлітасна нас
даволі
і я выбіраюся з дому

іду як заўсёды ў купалаўскі сад
падняўшы каўнер і насунуўшы кепку
а ў садзе шуміць залаты лістапад
шапчу я іван дамінікавіч кепска

працуем а нас не чытаюць амаль
жартуем а людзям чамусьці не смешна
спакойны і мудры глядзіць ён удаль
усё перад ім гэты сад і бязмежнасць

крычаў і маліўся стагнаў і спяваў
каб кроў мужыка не лілася на росы
ён сонца выворваў
з магілы ўставаў
каб толькі убачыць у шчасці народ свой

я жорстка ўпікаю самога сябе
і тых што не страцілі гонар і сорам
і так аб будоўлі і так аб сяўбе
а мы тут пры чым
мы бясконца гаворым

стаіць ля карэлічаў жыта сцяной
шыпшына цвіце каля мірскага замка
да брацкай магілы ідзе партызанка
я зноў на вайне
я падбіты вайной

успомніў ізноўку сырыя лясы
і ловаць і полу і тыя балоты
шчаціну на шчоках
і гразь на пілотках
сержантаў ахрыплыя галасы

і грукат і стогны і пыл і туман
і той пад бягомлем глыбокі калодзеж
дзе кідалі немцы жывых партызан
і зноўку нянавісцю сэрца калоціць

ля брацкіх магіл трэ спыняцца часцей
чытаць надмагільныя надпісы моўчкі
у сэрцах людскіх залатыя замочкі
тады адамкнём калі станем чысцей

хай хітрая слава мяне абміне
жыццё не пакіне трывожыць і вабіць
а нехта ссылае у старасць мяне
імкнецца мой гнеў да мяшчанства аслабіць

не здамся
бяссоннаю працай спалю
сябе ды ад праўды я не адступлюся
і словам я сцверджу усё што люблю
у народзе сваім і ў сваёй беларусі

