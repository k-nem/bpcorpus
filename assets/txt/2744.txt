як стажары ў небе заззялі
і ў сяле падаілі кароў
і з палёгкай палі ўздыхалі
я пад вокны твае прыйшоў

ты з хітрынкай сказала мілая
прыкрываючы шыю касой
маці спіць я таксама стамілася
дарагі прыходзь раніцой

ты казала так цёпла і ветліва
я кахаў цябе так даўно
я паверыў і раніцай светлай
пад тваё прыцягнуўся акно

зноў з хітрынкаю ты сказала
бач каровы ідуць на лугі
бачыш маці толькі што ўстала
ўдзень прыходзь да мяне дарагі

я чакаў паўдзённай часіны
з неба сонечны пёк агонь
я драмаў у хмызах тры гадзіны
на нагах як стомлены конь

мрэлі ў сонцы паўдзённым шаты
калі зноў я прыйшоў да сяла
і нікога не стрэў ля хаты
бо каханая ў полі была

ўсе сабакі на вёсцы яхкалі
на даўжэзную постаць маю
калі вечарам шэрым і мяккім
я прыйшоў на сядзібу тваю

усміхнулася нельга вечарам
нас заўважаць суседзі ў садках
любы мой дарагі недарэчны
ноч наперадзе зоры ў вачах

уначы я свіснуў ля хаты
і з’явіўся цень у акне
я заснула ад стомы праклятай
не шкадуеш будзіш мяне

ну і ддобрым ты будзеш мужам
не на вуліцы травы з расой
што ты што ты маці нядужая
дарагі прыходзь раніцой

ці доўга ты яшчэ будзеш мяне мучыць нягодніца

