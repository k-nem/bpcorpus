сын

 мамка мамка нам сягоння
гаманілі ў школе
аб якойсьці беларусі
што жыве на волі

хоць я слухаў вельмі шчыра
не люблю іначай
ды ніяк не мог уцяміць
што ўсё гэта знача

маці

 а вось тое мае дзеткі
гляньзірні наўкола
бачыш гэтыя сялібы
хаткі нашых сёлаў

гэта поле  шнур ля шнура 
ўзгоркі і лагчынкі
на узмежку грушудзічку
крыж каля пуцінкі

бачыш логі сенажаці
а на іх  крыніцы
далей  бор зялёны гонкі
што увысь глядзіцца

а там далей дзе ўжо вока
дасягнуць не можа
тое самае пабачыш
а ўсё так прыгожа

сотні вёсак і мястэчак
гарадоў нямала
рэк бурлівых пушч гамонкіх
з неапетай хвалай

там плывуць дняпро і сожа
ды дзвіна і нёман
белавежы налібокаў
там чуваці гоман

гарады  мінск віцебск вільня
магілёў гародня
і смаленск з сцяной цаглянай
разляглі выгодне

аб вялікай нашай славе
сведчаць на свет цэлы
як жылі мы панавалі
ў родным краі смела

во ўсё гэта мае дзеткі
ад межаў да межаў
беларусяю завецца
й да цябе належа

сын

 а ужо сцяміў дык багат я
меўшы столькі цудаў
гэткім чынам я ніколі
служкаю не буду

ну а йшчэ скажы мне мамка
бо я не разважыў
што такое беларусы
як настаўнік кажа

маці

 ах які ты йшчэ дурненькі
каб не скеміць гэта
ну паслухай усе людзі
што ад лета ў лета

ад пакон вякоў жылі тут
і жывуць сягоння
носяць світкі носяць лапці
ды былі ў прыгоне

ўсе  і ты і я суседзі
хто патвойму прусы
дык жа ўцям на беларусі
жывуць беларусы

ды яшчэ каб лепей ведаў
мушу табе ўспомніць
беларусы беларускай
гутаркай гамоняць

сын

 вось яно што праўда мамка
ўжо сабе ўтлумачыў
беларус я ох дам пытлю
хто скажа іначай

ну але яшчэ не ўсё тут
ясным мне здаецца
што такое беларускай
гутаркай завецца

маці
 ой дурненькая варона
што з табой чыніці
як жа йначай беларусы
могуць гаманіці

як жа мы з табой гуторым
вось у гэту хвілю
як жа я пяю над зыбкай
для малой марылі

ды паслухай як на вёсцы
кажа дзядзька цётка
як пяюць улетку жнеі
за сваёй работкай

як бабуля баіць казкі
аб нядолідолі
як начлежнікі спяваюць
на начлезе ў полі

сын

 ну ўжо знаю знаю мамка
як у люстры бачу
пакажу я ўсяму свету
хто я дый што значу

