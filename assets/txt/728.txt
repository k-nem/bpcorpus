калі бывае мне маркотна
а я маркочуся часцей
як гэта думае ахвотна
мой дабрадзей ці ліхадзей

тады іду я ў лес нядбала
каб не мазоліць воч людзям
на мох валюся дзе папала
і ўжо я з пушчай самнасам

ніхто не бачыць і не чуе
аб чым тут гутарку вяду
дзе думка днюе і начуе
сваю хавае дзе нуду

а з лесам сябры мы старыя
не раз праводзілі папас
за сорак год нам дружбу крые
калі сышліся першы раз

за гэты час навек схаваны
шмат мелі ўсякіх лет і зім
былі агні былі туманы
было ўсяго са мной і з ім

цяпер калі сюды прыйду я
знаёма ясна як сляза
усё тыя шышкі лес гадуе
ўся тая ўецца дзермяза

таксама мох ляжыць як воўна
бы ў пуху песціцца нага
ад птушак ройна шуму поўна
глядзі ды слухай як мага

сягоння бачу тут бярозку
была жывой  цяпер ляжыць
як маёй смутнай долі цёзку
паспеў віхор яе скрышыць

без часу ёй прыйшлось замерці
ляжы гаротная ляжы
пакуль не разбяруць па чвэрці
цябе на дровы ці крыжы

на памяць мне прыйшла дзяўчына
скажу  тутэйшая яна
і здарылася з ёй прычына
прычына жудкая адна

кашульку ёй знялі ў няшчасці 
суседзі а не іншы хто 
і падзялілі ўсю на часці
як бы дзяліць не мелі што

прыціхне лес ды зноў аб нечым
шуміць гамоніць колькі дуж
супроць вятроў каробіць плечы
ўвесь выгібаецца як вуж

вароны ў высі крык заўзяты
узнялі бы клянуць сябе
а дзяцел дзюбаю зубатай
дзяўбе сасонку ды дзяўбе

зязюлька ў тахт куку кукуе
як ёй хто голас натачыў
лічу ці доўга павякую
замоўкла мала налічыў

