у калгасе на выгодзе
на палянцы ля крыніцы
разышліся ў карагодзе
маладыя жарабіцы
развявае вецер грывы
 дзе ж ты мілы чарнагрывы
задзіраюць хвост трубой
 пагулялі б мы з табой
гоц гоц гоцаца
жарабят нам хочацца
і старыя нават маткі
капытамі б’юць у ладкі
тут прыходзіць конюх жур
выганяць з распусніц дур
 вось уцешу вас я
бач якія ласыя
племяннога жарабца
а лазовага дубца
жарабец на стайні ж
як яго дастанеш
ён на стайні на чужой
за калгаснаю мяжой
дый вялікі попыт
дый дарэмны клопат
дырэктыва ёсць  пакрыць
дык пра што тут гаварыць
першы раз нібыта
будзе шытакрыта
вечарком жа таго дня
піша зводку старшыня
піша не гаруе 
жура прэміруе
растлумачвае за што
перакрыты на ўсе сто
і маргае хітра
 збегай па паўлітра
налівай ды вып’ем брат
за калгасных жарабят
гэта на пачатак
а цяпер за матак
ну яшчэ за жарабка
дый урэжам трапака 
гоц гоц гоцаца
аж зямля калоціцца
прайшло лета прайшоў год
не надзівіцца народ
 а дзе ж тое племя
выдавалі ж прэмя
прапілі яго даўно
жарабят жа не відно
халастыя маткі
скачуць упрысядкі 
гоц гоц гоцаца 
каб давесці людзям
што ніяк без жарабца
жарабят не будзе

калі жураў добра біць
жарабяты могуць быць

