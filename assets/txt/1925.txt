абляцеў поўны круг
сонца вечнага ход
скончыў бурны свой рух
рэвалюцыі год

струхлы выраз вякоў
над гвалтоўным гняццём
ў глыб бяздонны сышоў
перад новым жыццём

і на постаць зямлі
на свабодны прастор
з неба промень злілі
сотні тысячы зор

закіпеўзагучэў
абудзіцельны рух
там дзе ў шчылінках мрэў
днёў канаючых дух

ў творчым віры жыцця
ён будынак узвёў
волі вольнай быцця
ўчорых мар ўчорых сноў

дні за днямі ішлі
мацавалі хадой
на свабоднай зямлі
сацыяльны устрой

і цяпер паглядзець 
сэрца пыша агнём
якім гмахам расце
маладое зярнё

па руцянай сяўбе
прамяніся усход
я вітаю цябе
рэвалюцыі год

