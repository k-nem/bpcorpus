накарміліся панскаю ласкай
горкіх слёз напіліся дасыта
што здавалася ўчора йшчэ казкай
прыйшло сёння ў сонцы спавітым

расплываліся ў небе туманы
разганяў вецер ссохшае лісце
салавейка спяваў над курганам
неяк быццам спяваў галасісцей

ішлі гоманы нівай наспелай
гарады аклікаючы й вёскі
белавежская пушча шумела
і шумеў цёмны лес аўгустоўскі

пераклікі чуваць былі ў хвалях
паміж нёманам днепрам і бугам
і да волгі плылі дабягалі
шэпты хваляў ад нёманадруга

перад намі за панскай стражніцай
за слупамі з арламі а блізка
новы свет развідняўся зарніцай
долі волі народнай калыска

мы лавілі і думкай і вухам
стуль найменшае водгуллерэха
вораг толькі стуль вестак не слухаў
упіваўся раз’юшаным смехам

выглядалі чакалі цярпліва
як чакае з вайны маці сына
той хвіліны чароўнай шчаслівай
калі прыйдуць з вялікай навінай

і прыйшоў гэты час перамогі
вярнігорай прыйшоў ён з усходу
і руйнуе кайданы астрогі
на свабоду выводзіць народы

накарміліся панскаю ласкай
горкіх слёз напіліся дасыта
што здавалася ўчора йшчэ казкай
прыйшло сёння у сонца спавітым

