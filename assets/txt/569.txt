свеце месяц свеце
як дзюрка ў сярмязе
паніч за мужычкай
безустання лазе

дваццаць год марысі
кроў іграе ў целе
з панскім сынам ночкі
каратае дзеле

марыся марыся 
гавора ёй маці 
кінь на паніча так
вачыма міргаці

яна як не чуе
матчыных мараляў
спусці маці з вока
дзеўка й загуляла

пад лясок за вёску
бы далей ад дому
ляціць на спатканне
к панічу ўдалому

што з сабой там робяць
як час каратаюць 
гэта хіба толькі
муж і з жонкай знаюць

свеце месяц свеце
як лысіна ў пана
мусіць быць нарэшце
песня даспявана

ад пакус і ўцехаў
крок адзін к пакуце
быці бабай дзеўцы
часам чорт паплуце

панічу з паненкай
з багатай амэляй
ужо рукі хусткай
ксёндз вяжа ў касцеле

панічова ж любка
марыся ўдалая
на прылёты бусла
слёзна паглядае

марыся марыся
галоўкі не чухай
не слухала маці
бабкі цяпер слухай

