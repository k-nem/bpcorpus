мы не жылі як жывуць людзі
гасцінцам шчасця не хадзілі
не зналі ўцехі нашы грудзі
вянкоў мы славы не насілі

мы ў паніжэнні у вечным трудзе
з днём кожным слабшыя на сіле
бясцэльна па калючай грудзе
блудзілі горасна блудзілі

быдлём асуджан быў валяцца
сын свайго краю родных межаў
калі ж хто ўздумаў прачыхацца
курган прыбавіў толькі свежы

хацеў хто песняй адазвацца
глушыў хаўтурны воклік з вежы
з нягодай мусілі змагацца
як тыя вербы на ўзбярэжжы

