лісце алае засыпае роў
пушчу чорную апавіў туман
атачон з усіх чатырох бакоў
золкай восенню мой лясны будан
стогнуць пад дажджом старчакі альхі
і ў будан з дрыгвы плыве зользіма
ў ім карэнні  столь ложак  ліст сухі
ні агню няма ні святла няма
ад усіх я ўцёк ад усіх я збег
буйным воласам да калень зарос
годы стаялі быццам белы снег
горы панскіх цел мой дняпро панёс
нішчу я паноў замкі іх палю
я ламаю іх векавы бізун
помшчу за маю бедную зямлю
за яе жальбу за яе слязу
за тваю красу за маю любоў
што ў пакоях іх кветкай адцвіла
дзікі вецер гне раць сівых дубоў
ночка нас з нажом як братоў звяла
я стаю як корч ў воўчай скуры ўвесь
зліўся з дрэвамі і гляджу на шлях
цёмны я увесь цёмны голы лес
толькі два агні свецяцца ў вачах
конскі тупат там бегма ў гушчыню
затрашчаць у ноч пад нагой лаўжы
з дзікім свістам я коні супыню
і спячэцца пан на маім нажы
ранкам на абрыў выцягну яго
і скажу рацэ што бушуе тут
ты прымі дняпро ворага майго
змый з маёй зямлі гэты панскі бруд
лісце алае засыпае роў
пушчу чорную апавіў туман
атачон з усіх чатырох бакоў
золкай восенню мой лясны будан

