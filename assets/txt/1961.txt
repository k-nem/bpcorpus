пяснярзванар чаму заціх
твае душы салодкі спеў
дзе кліч ты свой завучы дзеў
ў вялікі час у адказны міг

цябе спужаў грымотны стук 
крывавы водбліск барацьбы
якую ўстаўшыя рабы
ўзялі ў абоймы сваіх рук

і бурным віхрам праняслі
над трупамі катаў крывапіўц
адкрыўшы помсты дно крыніц
супроць прыгону на зямлі

ці бурны швыдкі як віхор
і моцны зычны нібы гром
жыцця старога скрутны злом
ідзе табе наперакор

ад ўздрыгу пэўна думак зніз
душы абуранай настрой
дасталі цяжкі перабой
які балючым ўціскам звіс

ці ты зусім не падглядзеў
красы у тым што гэты час
вялікіх дзей адказных дзён
жыццё кіпучае нясе

ці творчай чыннасці прадзень
ў тваю істоту не ўраніў
здзяйснення мар здзяйснення дзіў
натхняўшых многа пакалень

пяснярзванар здымі з сябе
часовай мёртвасці натхлань
і песняй радаснай літань
пашлі працоўных барацьбе

сустрэнь ты гімнам бляск зары
ў змаганні ўстаўшых новых днёў
прыход камуне спрарачы
або ў бяспогадзі памры
наймючы песням новых слоў
ну толькі далей не маўчы

