кінь ілья пустое дзела
твая тэхніка ўстарэла
ну якая ў тым патрэба
што калоціш часам неба

і каго спужаць ты хочаш
калі моцна загрукочаш
слаба брат зусім жа слаба
не баіцца нават баба

часам ты махнеш маланкай
як падпасак дратаванкай
гэта быў мо цуд калісьці
а цяпер дык без карысці

вунь у нас калі маланка
свеціць з вечара да ранку

з гулам з грукатам страшэнным
яна рухае машыны
хутка бегае па дроце
не па ўласнай хоць ахвоце

асвятляе горад бляскам
прэ людзей вагоны з ляскам
што не справяцца і коні
паслугуе ў тэлефоне

за сто вёрст тваю размову
перакажа слова ў слова
тэлеграмы носіць шпарка
варыць есці як кухарка

ці паветра там ці мора 
усё роўна ёй не гора
прэ без дроту па паветры
на шмат тысяч кіламетраў

дык вось кінь ілья хваліцца
сваім громам бліскавіцай
твая тэхніка  старая
у архіў даўно пара ёй

