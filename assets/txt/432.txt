ужо звязалі рукі вам
прад алтаром навекі
сама ўжо  жонка мужам  сам
не трэба вам апекі

каб хлопецмаці кіне ўчыць 
к самой не падсукаўся
самога бацька не збурчыць
каб па сялу не шляўся

вы самі будзеце ўжо знаць
што годна што не годна
адно другога пільнаваць
лепш маткі бацькі родных

як што там далей будзе ў вас 
не нам тут раздумляці
вяселле ў вас а ў гэты час
мы хочам пагуляці

гарэлку п’ём мы як ваду
ядзім сыр масла сала
загналі ў кут нудубяду
чуй музыка зайграла

уседзець трудна за сталом
аж ходзяць  так здаецца 
і ногі й плечы хадыром
і сэрца б’ецца б’ецца

хутчэй хутчэй яду набок
набок сталы і лавы
гульнём дзяўчынка мой дружок
часцей такіх забаваў

і шчасце  дым і праўдадым
а клёк  гульня пахмелле
гукнём мы дзякуй маладым
што ўстроілі вяселле

разгул такі гады ў рады
пацешыць прылятае
а гэта што хмур малады
і плача маладая

чашы каменне ў сто сякер
не выстругаеш крэсел
я плакаў некалі цяпер
глядзі няма слёз  весел

і ты злучона пара пей
а я вот павіншую
мець спор вам з любасці сваей
мець долю не благую

мець клеці поўныя з дабром
мець міласць згоду ў хатцы
й так жыўшы жыўшы ўдваём
унукаў дачакацца

