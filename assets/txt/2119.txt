вялікіх дзён не будаўнік
не рад ні сонцу ні вясне
ён цэлы дзень як дзень вялік
у камізэльку плача мне

хаджу пануры між людзей
і кроў цячэ з балючых ран
гляджу на шэрагі падзей
як абагулены баран

пакутных думак чарвякі
мазгі расточваюць парой
ды хто ж урэшце я такі
ці абывацель ці герой

не ўбачыць хіба мо сляпы
напорных трактарных калон
але ж  малюсенькі скупы
наборнай кніжыцы талон

пяком калгасы як бліны
і ліквідуем кулака
а тут працерліся штаны
і рад бы каплі малака

з скаромным праца йдзе спарней
і сала з’еў бы я кусок
дык абагулілі свіней
і вось  падцягвай паясок

калгасны рух штодзень шырэй
а ные ўсё ж душа мая
як абагуляць і курэй
як буду без яечні я

вялікі шлях наш у жыцці
і не папросіш  падвязі
а як не еўшы тут дайсці
ды без галёшаў па гразі

яму ж сярдзіта я ў адказ
цягніся дзядзечка ў хвасце
нічога вы  мільён хоць вас 
для будаўніцтва не дасце

ад абывацельскай нуды
ў вачах  кругі на сэрцы  муць
і я спяшаюся тады
паветра чыстага дыхнуць

