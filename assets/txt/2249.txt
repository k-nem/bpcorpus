багоны ветраюць на рэйках
салдаты ў лазні
мы цішком
рыхтуем стол у школе нейкай
дзе роўна суткі быў наш дом

гартае кнігу вецер з пасек
пра мір і пра вайну яна
але як светла піша класік
няўжо святлей была вайна

нам выязджаць не вельмі лёгка
ну дзе ж яны
давай нальём
пачуюць тост за дзесяць крокаў
стаіць звышпільны батальён

зенітчыцы нябёс ахова
і земных душ разгардзіяш
ідуць
хоць не з графінь растовых
затое цэлы ўзвод наташ

за вас дзяўчаты селавыя
і вам наліта не скупей
хай дзесьці мыляцца талстыя
пісцы наступных эпапей

а мы станцуем гэта лепей
чым смуткі з некалішніх кніг
дзе пэўна крылейкі прылепяць
да вашых плечыкаў крутых

прайшоў паўз вокны манеўровы
гукнуў і ахінуўся ў дым
бывай наташа нерастова
куды мы едзем памаўчым

вунь той дужэйшы цягнічыска
пасля падзеліцца з табой
што вёз нас колькі можна блізка
туды дзе пагрукотваў бой

