байка
табе вось не якая трасца
сказаў пярэсты раз падласцы
і больш не здольна ні на што ты
як на цялячыя пяшчоты
яшчэ мароз мяцеліца
яна тады ацеліцца
і сёмуха аж блізіцца 
яна ўсё з целем ліжацца
а калі ж цельная была
хадзілі проста як ля шкла
вось толькі й клопату брыдзе
што нацадзіць за цэлы дзень
якую кварту
ці тобок літру малака
і харчаваць цябе не варта
зусім рэч іншая ў быка
вось я штодзень як той загарак
іду то ў возе то ў сасе
балюча ныюць косці ўсе
ярмо ашмуляла мне карак
бо я ж адзін на гэтым карку
нясу ўсю нашу гаспадарку
і каб не я сышло б да рэшты
 пакінь плявузгаць ты пярэсты
сабою надта выхваляцца
не страш ты бабу цяжкай працай
падласка кажа да быка
і я магу ярмо цягаці
радзі ж вось ты хоць паўцяляці
ці дай хоць кварту малака

