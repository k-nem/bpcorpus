воўк прыкінуўся лісой
перад беларусам
не палохайся я  свой
з ласкай не з прымусам

фюрэр наш  твой лепшы друг
вось  чытай паперку
каб падняць твой паўшы дух
шле табе цукерку

ён не можа бачыць слёз
постаці панурай
і прышле яшчэ абоз
вам з мануфактурай

мы баронім твой жа край
ад тваёй жа ўлады
зробім тут фашысцкі рай 
будзеце вы рады

байкі тыя беларус
слухае з аглядкай
сам матае ўсё на вус
брэшаш ды не гладка

ёсць вас гэткіх брахуноў
загаворваць зубы
гітлер ходзіць без штаноў
нам жа шые шубы

абяцае боты дам
дам мануфактуры
ён пашыў бы боты нам
толькі з нашай скуры

прызнаецца ўсё ў любві
спакушае раем
лапы ж брудныя ў крыві
у чыёй  мы знаем

пад усмешкай воўчы клык
а цукерка з ядам
падрыхтуем востры штык
у падзяку гадам

