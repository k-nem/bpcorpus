падбіўся ў дарозе ты дружа
i вочы пагаслі твае
у шуме жыццёвае сцюжы
байцапесняра нестае
спі спакойна спачывай 
не забудзе цябе край

не суджана знаць табе браце
на родныя гоні зірнуць
і ў нашай разбуранай хаце
народ да работы гукнуць
спі мой дружа спачывай 
не забудзе цябе край

пакончыўшы з дзікай ардою
з варожаю цемрай і злом
мы ўспомнім усёй грамадою
цябе за жалобным сталом
спі мой браце спачывай 
не забудзе цябе край

успомнім як лепшага сына
аддаўшага дар песняра
народу і роднай краіне
дар яркі як золакзара
спі саколю спачывай 
не забудзе цябе край

шмат сцежак з табою прайшлі мы
адзін пракладаючы след
i слухалі голас радзімы
каб несці той голас у свет
спі баяне спачывай 
не забудзе цябе край

i вось абарваліся ніці 
сышоў ты на вечны спакой
буйнейшы наш колас у жыце
наш дуб лугавы над ракой
спі гусляру спачывай 
не забудзе цябе край

парваліся струны разбіты
цудоўныя гуслі твае
краіна жалобай спавіта 
байцапесняра нестае
спі спакойна спачывай 
не забудзе цябе край

