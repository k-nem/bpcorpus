замірае
сціхае
мая залатая дуброва
асыпае
скідае на дол
свой задумлівы ўбор
не звініць і не льецца
раздольнавячыстая мова
толькі шорхат сухі пад нагамі
як скаргадакор

а нядаўна ж яшчэ 
на пачатку нядоўгага лета 
што рабілася тут
што за дзіўнае свята было
як усё бушавала
буяла лістотай і цветам
як усё гаманіла
спявала
гукала
гуло

колькі радасці чулася
ў кожным разбуджаным гуку
колькі сілы ўкладалася
ў сокат
і строкат
і свіст
кожны парастак прагнуў
узвысіцца дрэвам магутным
кожны лісцік хацеў
разрасціся ў агромністы ліст

дзе ж падзелася ўсё
што заместа вячыстага слова 
толькі шорхат сухі пад нагамі
як скаргадакор
замірае
сціхае
мая залатая дуброва
асыпае
скідае на дол
свой задумлівы ўбор

