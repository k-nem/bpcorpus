судзіце мяне ў ссылку
закуйце ў ланцугі
праступнік я вялікі
папоўніў я грахі

на хату сухастойку
у панскай пушчы ссек
на дзірванок на дворны
я ездзіў на начлег

у воласць не аддаў я
падаткаў у пару
схадзіць раз на абедню
я не паспеў ў царкву

раз перад земскім шапкі
здурэў забыўся зняць
урадніку падпіўшы
хацеў касцей намяць

чытаць люблю я кніжкі
газетку раз знайшлі
крычаў з другімі з гора
свабоды і зямлі

я грэшнік я праступнік
мой божа дарагі
судзіце мяне ў ссылку
закуйце ў ланцугі

