бог глядзеў на беларусь з нябёсаў
на жывых і мёртвых ягамосцяў
на ўсе кальварыі і росы
і павольна закіпаў ад злосці
што там робіцца ядры іх мову 
закрычаў ён у страшэнным гневе
быў там нейкі ванька  стаў ваньковіч
быў там нейкі міцька  стаў міцкевіч
з гонарам нібы у радзівіла
швэндаецца ў свеце пан bowdzillo
і ў шляхту точацца без мыла
baran kozell piottuch і pedrillo
сто гадоў хавае ў торбе шыла
пан дэконт а ўсё чуваць васпане
ты дэконт пся крэў а дзе кабыла
і дзе конь пся маць тваю галгане
ў сталіны там пнецца кожны юзік
быў там нейкі сенька стаў сянкевіч
і адзіны хто не прэцца у французы
гэта безумоўна караткевіч
гэты свой 

ведае што хтось з ягоных продкаў
ці азадкам быў крыху куцапы
ці вумом ці чым яшчэ кароткі

