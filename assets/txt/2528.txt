люблю я друкароў
люблю лінатыпістак
ратацый грозны роў
з трывожным тонкім свістам

і свежай фарбы пах
што ўперамешку з газай
тут навіна як птах
ляціць у друк адразу

у друкароў запас
навін на ўсе гучанні
часамі цешаць нас
часамі засмучаюць

і ведалі яны
куды раней за бога
калі канец вайны
пратрубіць перамога

я з вамі фронт прайшоў
жыў у зямлянках душных
я рад што вас знайшоў
такіх адданых мужных

хацеў вам пажадаць
хвіліны той сардэчна
каб вы змаглі набраць
што мір заключан вечны

ды чую не пылі
дык набярыце заўтра
што нашы адплылі
на месяц касманаўты

калі ж вам прынясуць
радок аб маёй смерці
не стаўце ў паласу
хоць пару дзён не верце

