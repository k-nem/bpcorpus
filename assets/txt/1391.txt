ты прыйдзі да нас не з здрадай 
добрай весткай павітай
развясель ты нас і ўзрадуй
сілы крэпасці нам дай

каб мы йшлі не безнадзейна
к жыццю новаму ўпярод
знішчы ліхасці насенне
думкі горкія нягод

прынясі на землю згоду
i палёгку людзям дай
ясным сонейкам з усходу
нам засмейся ты заззяй

нашых ворагаў як з грому
ўсіх развей і разгані
i са славаю дадому
ты ваякаў нам вярні

асушы сіротам слёзы
i ўзмацуй ты наш народ
будзь нам ў радасць год цвярозы
будзь папраўдзе новы год

