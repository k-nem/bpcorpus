без дачы без аўтамабіля
жыццё пражыў
і дай мне бог
астатнія адмераць мілі
пры дапамозе ўласных ног

ідзеш знаёмых сустракаеш
з табой усе турботы дня
жывеш працуеш адчуваеш
што землякам ты ўсім радня

а што ў машыне мільгаценне
лятуць сады дамы гаі
снуюць у шкле людскія цені
а вечны страх перад гаі

сустрэў знаёмых выпадкова
гулі гадзіну іх басы
пра запарожац нейкі новы
пра гаражы ды тармазы

пытаюся ну як унукі
не разумеюць ні мурмур
адзін другому ціснуць рукі
і так заклёпана ажур

таемнае людское шчасце
не спіць худнее і дрыжыць
за дэфіцытныя запчасткі
гатоў ён жонку залажыць

да вандраванняў не пагасла
мая любоў але цяпер
не сяду нават на пегаса
ён шмат бяды перацярпеў

а лепей з моладдзю ў паходы
на рэкі у лясы сады
няхай зайздросцяць пешаходам
аўтамабільныя зады

