божа паспагадай усім 
i магутнаму і слабому
i відушчаму і сляпому
каб у згодзе жылося ім

божа паспагадай усім 
каб вайной не йшоў
брат на брата
каб ржавела сякера ў ката
каб вячэраю пахнуў дым

божа паспагадай усім 
каб цяплелі пагляды людзкія
каб у старца не кралі кія
нічыіх не кралі радзім

да любові да чысціні
да святла да святога ўлоння
усявышні і заўтра і сёння
заблуканыя душы вярні

