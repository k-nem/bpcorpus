хто нам скажа хто згадае
чым нас новы год спаткае
i парадуе нас чым

год мінулы злым прыдаўся
тросся свет і садрыгаўся
апавіты ў смаль і ў дым

наш набытак знішчан прахам
неашчадным страшным махам
смерць кранулася зямлі

на сіротах нашых  нівах
замест снопікаў шчаслівых
густа косці паляглі
за сяўцоў былі гарматы
замест зернятак  гранаты
шчодра сеялі ў той год

незлічонымі крыжамі
след адзначан дзе з слязамі
бег разбураны народ

гора белу русь спаткала
ў свет далёкі люд пагнала
цяжак быў мінулы час

чым жа новы год спаткае
ці аціхне бура тая
чым парадуе ён нас

