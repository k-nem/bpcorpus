песняй толькі на свеце жыву я
праз яе тапчу толькі расу
пасцігаю як ёй запаную
недасціглую быту красу

са святламі бязмежна ўсясвету
як святло сам лунае мой дух
аглядаю міры як у сне тым
і жыццё абымаю ўвакруг

над душамі што шчасця даўно весць
загубілі з адвечных нягод
я тварыў бы нягадану повесць
вечных радасцей вечных яснот

перуны залатыя хапаў бы
што у хмарах бушуюць агнём
і страламі народны дух слабы
развагняў патрасаў бы як гром

млечны шлях што нябесны дзядзінец
засцілае я б зняў на зямлю
і масціў бы ім новы гасцінец
цераз родную ніву сваю

сонца ўзяўшы агністае ў рукі
што гарыць над бязмерам палёў
я па млечным тым шляху без мукі
чалавека да шчасця бы вёў

гэтак песняй мой дух маладзіцца
і на свеце жыву толькі ёй
хоць пішу кроўю гэты страніцы
з свайго сэрца гарачай крывёй

