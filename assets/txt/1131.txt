ходзіць дзед белабароды
полем лесам пералескам
засцілае рэчкі лёдам
брыльянцістым снежным блескам

сыпле іней на бярозы
туліць дрэвы лёгкім пухам
крые руні травы лозы
белай воўнаю  кажухам

дзеда ўсюды носяць ногі
і к нам прыйдзе на хвілінку
адпачыць крыху з дарогі
важна сеўшы на ялінку

а ялінка чаго толькі
на яе няма галінках
свецяць зоркі і вясёлкі
у бліскучых павуцінках

тут лісічка зайчык мышкі
рыбкі буслік даўгавязы
а як ззяюць на ёй шышкі
нібы ў іх гараць алмазы

каля ёлкі карагоды
песні гутарка жывая…
а той дзед белабароды
толькі ў вусы смех пускае

дык рассунем кола шырай
патанцуем на памосце
песняй звонкай песняй шчырай
прывітаем дзедагосця

