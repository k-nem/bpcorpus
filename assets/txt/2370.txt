а птушкі знікаюць
не верце
паклёпніцкім слухам такім
на стомленых крылах праз вецер
вяртаюцца з поўдня гракі

навошта у верш прывалок я
вясёлае племя гракоў
па вушы па вочы па локці
мяне засмактаў неспакой

мне блага зза нейкіх падманаў
і тупае злосць за сцяной
імгла сакавіцкім туманам
стаіць між табою і мной

і я ўжо бажуся забуду
і нават у сне не прысню
сваю дарагую зануду
і праўду яе і хлусню

пасля каламутных мяцеліц
мы ўдвух ля акна памаўчым
і скажам гракі прыляцелі
саўрасаў ты тут ні пры чым

