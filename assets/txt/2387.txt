вось яшчэ малое намаганне
і дакладна ўсё успомню я
недзе ў бухары ці намангане
ты ішла харошая мая

у такой вясёлкавай спаднічцы
а на кофце трыццаць тры касы
пэўна я на сто гадоў спазніўся
не сустрэў раней такой красы

на яе глядзець было няёмка
толькі немагчыма не глядзець
са спякотнай казкі незнаёмка
некуды спяшалася паспець

як фазан прашастала імкліва
пазаві  я следам паспяшу
а мой друг тураб глядзеў раўніва
на маю славянскую душу

