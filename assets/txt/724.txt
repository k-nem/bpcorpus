гэй вольныя птахі саколія дзеці
у вырай да сонца вясёлкавым шляхам
час сонца схапіці і сонцам ірдзеці
і зведываць светы арліным узмахам

гэй вольныя птахі патомкі крывічаў
да неба па зоры і гром перуновы
час крылле расправіць  пагудка ўжо кліча
ўжо віхры цярэбяць да шчасця шлях новы

гэй вольныя птахі ўладарнікі песні
на шляхі пад сцягі красы і свабоды
час вылецець к славе з пагібельнай плесні
і песняй агністай дзівіці народы

