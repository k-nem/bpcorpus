                              
зашумеў лес разгуканы
нівы задрыжалі
задрыжалі і тыраны
што бяду стваралі

зашумелі загрымелі
магутныя песні
доўга доўга мы цярпелі
доля воля ўскрэсні

і глядзіце што за дзіва
наракаць не трэба 
буйна ўзойдзе наша ніва
будзе волі хлеба

дзе ляжалі дзірванамі
панскія абшары
дзе казённыя вякамі
пусцелі гушчары

дзе была адна пустыня 
елкі ды бярозкі
поле будзе пушча згіне
стануць хаты вёскі

загарыцца сонца смагай
дух люду і сіла
доля воля ясным сцягам
зоркай ўзыйдзе мілай

                              

верце песні  скора скора
гэты дзень настане
ўжо ўздымае людаў мора
праўды панаванне

паўставаць будуць тыраны
але мы не зляжам
крывёй збрызгаем паляны
а свайго дакажам

наша гора нашы слёзы
кроў і пот крывавы
стануць ў спёкі і марозы
за нашыя правы

з грудзей нашых панясецца
вір песень грымучых
і ў адзін голас зліецца
у адзін магучы

смерць таму хто хлеб астатні
бедным выдзірае
смерць таму хто на люд братні
кайданы ўздзявае

