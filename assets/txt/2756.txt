над густасінім возерам чарот
з прыходам восені шуміць тужліва
здаволена гумно на поўны рот
глытае дар багатай спелай нівы
як шэрань на траве палотнаў рад
ля хат вясёлыя гамоняць людзі
кабеты ў садзе кормяць немаўлят
сад засаромеўся і стаў аж рудым
чароды на зялёных берагах
апошняю гадуюцца травою
і слівы сыта луснулі ў баках
аб’еўшыся і сонцам і зямлёю
жанчына ля іржэўніка сядзіць
мо сівізна ў касе мо павуцінне
і думае і ў далячынь глядзіць
дзе жоравы лятуць імклівым клінам
юнацтва шкода сэрца хоча жыць
а думкі нейкай цеплынёй сагрэты
далёка да зімы
як добра адпачыць
якое доўгае бывае лета

