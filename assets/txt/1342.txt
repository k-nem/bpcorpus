люблю я прыволле
шырокіх палёў
зялёнае мора
ржаных каласоў

i вузкія стужкі
сялянскіх палос 
люблю цябе поле
люблю я твой плёс

ігрушы старыя
што ў жыце шумяць
зялёныя межы
далёкую гладзь

люблю я дарогі
што леглі між гор
ўнізе пад гарою
ручча разгавор

люблю я узгоркі
i насыпкурган
i сіняй далечы
празрысты туман

люблю пазіраць я
на поле вясной
як ветрык жартліва
плыве збажыной

калышацца жыта
радамі бяжыць
а хваля паветра
дрыжыць і дрыжыць

люблю я прыволле
шырокіх палёў
зялёнае мора
буйных  каласоў

