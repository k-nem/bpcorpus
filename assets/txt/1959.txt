я ўсё жыцце свае дзень у дзень год у год
землю цяжкай лапатай капаю як крот
век пад сонцам й дажджом гну пакутную спіну
раскідаючы глыбамі торпу і гліну
ліпкі глей бы смалу ды рассыпчаты жвір
я праводжу канавы удоўжкі і ўшыр
нібы стужкамі землю абвязваю ўкруг
я дарогу гранічу гранічу і луг
і спускаю з балотаў я лішнюю воду
ды рэжу раўкі для платоў агароду

так ўсё жыцце свае варушуся ў зямлі
хоць пад сонцам жыву а калінікалі
толькі бачу я вокам адкрытым яго
хоць не змерыць наўкола прастору ўсяго
неаглядных палёў неаглядных лугоў
а кармлюся красою я іх дзеля сноў
і у мёртвым сваім незварушаным сну
бачу шчасця свайго ў надыходзе вясну

я ўсё жыцце свае дзень у дзень год у год
землю цяжкай лапатай капаю як крот
і так многа я многа яе накапаў
направодзіў шырокіх і доўгіх канаў
і прарэзаў я цэлыя мілі равоў
шмат ой шмат я са свету балотаў так звёў
і багата вады праз равы прапусціў
а ў ваду тую шмат я крыві свае ўліў
ды з гарачым сваім яе потам змяшаў
пад вадою ж на дне свае гора хаваў

я ўсё жыцце свае
дзень у дзень год у год
землю цяжкай лапатай капаю як крот
натачыўшы абклад я лапаты свае
вечна долі шчаслівай шукаю сабе
у халоднай нячулай зямлі
можа хто захаваў яе матку калі
і дагэтуль яна без рухання ляжыць
а зямля не пускае яе к людзям жыць
вось яе тут шукаю цяпер
і як толькі знайду пракапаю ёй дзвер
нарасхлест перад ёю слугой адчыню
хай нясе яна свету ўсю радасць сваю

я ўсё жыцце свае
дзень у дзень год у год
землю цяжкай лапатай капаю як крот
і як многа ужо я яе накапаў
што ж за працу сваю я ў адплату дастаў
што за плён мне зямля за труды прынясла
за той пот і за кроў што сабе узяла
за бурлівую рэчку гарачых тых слёз
што ўсё жыцце мае паабмыў імі лёс
о дала яна мне ой за працу дала
з калючковых раслін мне вяночак спляла
з медзі звонкай цяжкой даравала шнурок
а дарогу жыцця ухарошыла ў мрок
каб я шоў як сляпы каб бясконца я йшоў
землю вечна капаў і дабра не знайшоў

