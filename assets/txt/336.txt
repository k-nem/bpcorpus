ля дарогі ля далёкай
каля крыжавой
спіць карчма там адзінока
з злупленай страхой

пахілілась на старонку
прылягла к зямлі
невясёлыя карчомку
думы прыгнялі

аб мінуўшай славе дзівах 
як была п яна
аб дзяньках былых шчаслівых
думае яна

як не думаць пра былое
поўнае прыкрас
перайшло і ўжо не тое
ўжо не той ох час

калісь гоманам шумела
людна ў ёй было
падарожных многа мела
ўсё не раз сяло

і жылося і вялося
гэй інакш карчме 
рэха рогату няслося
ўлетку і ўзіме

адбывалісь вечарынкі
і вяселлі ўраз
захапляючы дзянінкі
ў ночны добры час

рэжа музыка званліва
топат ног такі
разгуляліся надзіва
дзеўкі дзецюкі

кругам старшыя пры чарцы
селі люлькі цьмюць
аб пагодзе гаспадарцы
гутаркі вядуць

а гарэлка рэчкай льецца
бегае шынкар
песня ўдалая нясецца
з твару сыпле жар

ой дзянёк так кожны праве
у карчме шум крык
шчэзла доля па забаве
час вясёлы знік

усё прапала згібла недзе
як сон як туман
у карчму ўжо не заедзе
ні мужык ні пан

у стадоле не ржуць коні
коз не бэчыць зброд
не гамоніць пры шынкоўні
выпіўшы народ

косці парыць у магіле
ўжо шынкар даўно
аб нячыстай людзі сіле
баюць на адно

кажуць поўнач як настане
і сяло засне
адбываецца гулянне
як здаўна ў карчме

чэрці ведзьмы ваўкалакі
сходзяцца гуляць
на стол з’явяцца прысмакі
музыка чуваць

бліск святла заблісне яркі
пойдзе ходам клум
звоняць міскі пляшкі чаркі
п’янства скокі шум

жэняць ведзьму з ваўкалакам
сватае шынкар
попам  рабін ведзьмадзякам
а чорт  гаспадар

так гуляюць покуль недзе
не кігне пятух
гіне ўсё і па бяседзе
пуста сумна ўкруг

цень са сцен плыве пануры
як з якой турмы
кот здзічэлы ловіць шчуры
у сянях карчмы

крыллі ў цемнаце лапочуць
кажаноў начніц
віхры ў коміне хіхочуць 
жудка без граніц

жах карчма ўвесь чуе гэты
і думу снуе
пра мінуўшыя дні леты
лепшыя свае

