і што я ёй зрабіў такое
душа ў душу жылі ўвесь час
цяпер жа выйшла безгалоўе
хоць не кажы аб ім пры нас

хлапец я здатны і дастатні
сякітакі прыбытак ёсць
таксама ў працы не астатні
і не ўпадаю вельмі ў злосць

сустрэў яе каб лепей  багнасць
мо за гумном мо і ў гумне
і пацягнула раптам магнасць
да ёй мяне яе ка мне

з тых дат мы сталі як у змове
страчацца з ёй  а дзе і як
аб гэтым богу ды карове
як кажуць ведаць так ці сяк

аб гэтым вам найлепей скажа
за ручаём зялёны лог
шумлівы лес што лёс нам важыў
ды ў пуні ўтоптаны мурог

а не адзін дзянёк і ночку
мы правялі сярод пацех
мы нават ездзілі ўдваёчку
з сваёй красуняй на начлег

калі ж бывала за работу
якую бралася яна
я памагаў ёй у ахвоту
каб любасць не была дарма

звіваў ёй ніткі  для прынады 
на матавіла з верацён
а як яна палола грады
выносіў зелле з баразён

калі на лузе грэбла сена
я за яе насіў пласты
а як нагрэбла звыш калена
я сам варочаў вал таўсты

снапы ў жніво насіў у мэтлі
а ўсё каб ласкавей была
не раз ёй комінак рассветліў
калі вячэраць з поля йшла

выкручваць памагаў бялізну
ды шмат яшчэ чаго і ў чым
і так характар яе вызнаў
што і не сніў аб чым благім

мяне стан звабіў перагібны
так да яе прыліп красы
купіў пярсцёначак ёй срыбны
каснік чырвоны да касы

купіў ёй хустачку і жычку
шнуроўку ў талю падабраў
а раз паркалю на спаднічку
ў каапарацыі набраў

набраў ёй нават і тавару
на чаравічкі  напавер
аж тут як дасць яна мне жару
што й не да ног яе цяпер

на ліха ў мінску ў пішчытрэсце
стаўляў ёй піва і сітро
каб гэта бліжай яе сесці
каб не нудзілася нутро

за ўсе пяшчоты і празэнты
за стрэчу першую ў гумне
адным слаўцом як тым ланцэтам
зарэзала ўсяго мяне

раз нейк тулю яе абмацкам 
чаму ж як туляць не туліць
а тут яна мне торк знянацку
 час аліменты ўжо плаціць

 пашто ляменты нам з табою 
кажу але які тут сказ

і што я ёй зрабіў такое
душа ў душу жылі ўвесь час

