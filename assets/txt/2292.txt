выток і рэк і шляхоў адзіны
ад непрыкметнае ручаіны
паходзяць плыні
рэк паўнаводных
шляхі 
ад рэчышчаў
         пешаходных
і нібы ў мора
бягуць у горад
шляхідарогі 
адтуль дзе вусціш 
рвучы напорам
маторным
         горла
каменных вуліц
як рэкі вусце
жыццё 
шляхоў і рэк падабенства
рух падарожны
распачынае
юнацтва наша
з крыніц маленства
і ў акіян небыцця
ўпадае
але не маюць
шляхі і рэкі
зайздроснай памяці
той што можа
аднойчы пройдзенае навекі
вярнуць
з далёкага
         падарожжа
жыццём агораўшы
век суровы
адбедаваўшы
час навальнічны
людская памяць
плысці гатова
зваротным шляхам
у край крынічны
край магілеўскі
з гармат эўропы
смерць засявала
твой шнур жалезам
ды не змагла 
зараслі акопы
а не дарогі
травой і лесам
як у дняпро
у шашу варшаўку
цякуць рачулкі
дарог глыбінных
выносяць жвір
на травумураўку
па дрогкіх
памяці
         каляінах
там неабсяжнасць
нябёсаў сініх
там сож і проня
віхра і бесядзь
рукамі чулых
прытокаў сынніх
лугі і пушчы
і нівы песцяць
мне б разам з імі
вясне ўсміхацца
вітацца з летам
праводзіць восень
з зімой спрачацца
і не спяшацца
на месца тое
куды адвозяць
там дзе рыпела
мая калыска
мне б жыць і верыць бесперастанна
што да вытокаў жаданых 
                                     блізка
і што далёка 
              да акіяна

на даляглядзе 
абрысы вусця
а за спіною 
смуга вытоку
гады якіх я
не дазавуся
вярнула памяць
у поле зроку
а сёння дбае
жывая памяць
аб летах даўніх
што на экране
куды плыты іх
цяпер прычаляць
што іх чакае
у акіяне
прымаць прывык ён
на грэбень пенны
лёс сярод лёсаў
людскіх адменны
плыты якія
ў гурт пазбіраны
жыццём героя
што ў свеце знаны
плыты лясныя
хай пагражае
вас занябыціць
моц штармавая
хваль акіянскіх
у крутаверці
а вы плывіце
а вы не верце
адным стагоддзе
агнём хрысціла
жыццё адменнае
як і ваша
яго не ўсмерціць
нябыту ціна
наш век суровы
на дно не ляжа
плыты плывіце
яшчэ не раз ён
наш век трывожны
сваім наказам
наступным зімам
наступным летам
у дзверы грукне
як запаветам

век наш рукой намагання свайго
месяца кратэры кратае
але на жаль на абліччы яго
воля  з іржавымі кратамі
мір і вайна  на зямлі а ўгары 
воблака з атамным воблакам
дзесяцігоддзі як павадыры
вобмацкам вобмацкам вобмацкам
выйсця шукаюць няпэўным кійком
век свой вядуць двухаблічны
ў масцы старой дзе мяжуе з жыццём
гібелі выраз трагічны
побач з надзеяй суседзіць адчай
рупнасць  з ліхвярства канторамі
век наш дзікунства забрала скідай
грукай у дзверы гісторыі
хутка па кнізе прыходнай вякоў
прыме ў цябе дваццаць першы
век незлічоных тваіх жыхароў
працы набытак няўмершы
прыме ўвесь скарб на рухомай асі
з гордымі шапкамі полюсаў
век наш калі ж ты перадасі
колас атручаны  коласу
разам з рукамі  наручнікаў звон
маску сваёй двухаблічнасці 
знай мы парушым нябожчыцкі сон
трун і крыжоў акалічнасці
выйдзем табой затаптаныя ў пыл
спаленыя ў крэматорыі
з брацкіх магіл і не брацкіх магіл 
грукаць у дзверы гісторыі
сёння гучней чым паўвека назад
кліча з сусветнае вежы
еднасць людскую братэрства набат
на трохмільярднае веча
люд катаваны жыцця ўладаром
стань на планеце зямлі кулаком
з цеснай яе тэрыторыі
грукай у дзверы гісторыі

грукай у дзверы гісторыі

