шмат таму лет назад
у палессі глухім
жыў баболя андрэй
слаўны імем сваім

зрокся ўцехі жыцця
панскіх скарбаў выгод
за прызваннем пайшоў 
сеяць веру ў народ

заблудзіўшыхся душ
наварачвае ён
праца гэта яго
не малы дала плён

шмат каму не пад мысль
было гэта ў той час
душэхватам яго
называлі не раз

а святы  як ня чуў
на брахі не маўчаў
і як мог і дзе мог
навучаў прасвічаў

толькі слава ішла
усё далей і далей
па крывіцкай зямлі
між вясковых людзей

як лет колькі сплыло
і час буры настаў
завяруха найшла
край чужынец змагаў

і аблаву сваю
на святога пусціў
на якога здаўна
востра зубы тачыў

у адной із мясцін
зброд казачы напаў
справіў суд над святым
страшным мукам аддаў

мучыў рэзаў і сек
кроў цякла на зямлю
усё святога змушаў
кінуць веру сваю

катаваў зневажаў
беспрымерна як мог
аж баболі душу
к свайму трону ўзяў бог

з таей страшнай пары
перайшло сотні год
вецер шмат сагнаў хмар
шмат у мора ўшло вод

толькі памяці час
праз так доўгія дні
аб андрэю святым
не развеяў ані

ён цудамі слыве
ў беларускай зямлі
ён жыве як і жыў
між сваімі людзьмі

хоць і панствам яго 
неба божы прастор
ён слязу не адну
свайму люду уцёр

будзе жыць без канца
слыць цудамі ўсяды
гэты мучанік наш
беларускі святы

і заступіцца ён
перад богам не раз
і за наш бедны край
і за змучаных нас

