вецер паўднёвы у лузе квяцістым
калыша травусенажаць
сіваваронкі над дубам вячыстым
лятаюць і звонка крычаць
бусел клякоча ў гняздзе над хваінай
што колісь распляжыў пярун
даль неаглядная стэп ясны сіні
замоўклі як жалаба струн

гожа звіваецца ў лозах зялёных
бы срэбра жывое рака
толькі не згледзіш на сініх улоннях
ні плытніка ні рыбака

ходзіць той ветрык па лузе шырокім
i ціха на сонцы дрыжыць
мусіць ён шэпча кустам і асокам
каб нейкую скаргу злажыць

ззяюць на лузе машэст аксаміты
i ткань залатая шаўкоў
толькі ж над лугам жалоба разліта
i сум сакаўных дубнякоў

быццам пытаюць мурог і мятліца
краскі і ўся сенажаць
дзе вы сяляне дзе час касавіцы
а вас ўсё няма не відаць

