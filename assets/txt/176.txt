зоркі не ўбачыш імгла непрыхільная
свет спавіла непрагляднаю сеткай
вецер не мрэ і як зданне магільнае
носіцца грозна па пушчах палетках

лес расхадзіўся пашумы сусветныя
б’юць у тахт віхравы кожнай галінай
стогнуць дубы і бярозы сталетнія
хрыпла скрыпяць і трасуцца асіны

злыбедаў стогны і цьмы неспажытыя
жудаснай дзікасці поўны без меры
як жа салодзіце думкі разбітыя
сэрца з разбітай надзеяй і верай

годзе душа маладая пакутаваць
шляхам заломным снаваць бескарысна
страшна загадкі усябыту расплутываць
выхад з туманаў знаходзіць разблысны

к сонцу і зорам жыццё тваё рвалася
віхры і ночы на бой выклікала
згасла ўсё лепшае загасла зламалася
далей змагацца сілы не стала

будзь жа збаўленнем пятля канапляная
вырыхтуй сук свой асіналасуха
хутка збагацішся ў плоднасць нязнаную
слаўнаю станеш  толькі паслухай

ты не марудзь там пакутнік аплучаны
жыва вяроўку  раз два і гатова
смела сунь шыю ну вось і разлучаны
з гэтай зямлёю з пуцінай цярнёвай

вырылі яму жалезнай лапатаю
вырылі паміж крыжовых дарогаў
кінулі цела  эй цела праклятае 
без пасвячэння без модлаў з трывогай

зводна пайшлі толькі ўздохі пустынныя
быў чалавек  і няма чалавека
згінуў не то ўжо зусім каб скацінаю 
так сабе ўрэзаў трацініну века

сотні раз хмарамі неба ўзгамоніцца
сотні раз ніву спалошча абсуша
памяць аб вісельным век не затопіцца
будзе пужаці труслівыя душы

з году да году у свята дзядовае
хрыпла скрыпяць і трасуцца асіны
песню вятрыска пяе паграбовую
вісельнік блудзіць паўночнай часінай

