быў малы я думаў часта
як дадуць мне чосу
пачакайце і на вас я
прыпасу атосу

дайце толькі акрыяць мне
у гадкі ўвабрацца
а пакуль што ўсім старэйшым
мусіў пакарацца

я тым часам падрастаю
аддалі вучыцца
не дагодзіш настаўніку
i пачне сварыцца

але добра калі сваркай
сойдзе завіруха
ды ў тым гора што настаўнік
часта трос за вуха

ну пастой жа жыў не буду
а за тыя здзекі
не дарую толькі б выйшаў
зпад твае апекі

так за лаўкаю памысліш
вуха ўзяўшы ў жменю
i цішком кулак сціскаеш
сунуўшы ў кішэню

ды цярпіш ды зносіш крыўды
помсты час жадаеш
час ідзе  а ты ў залежнасць
болей пападаеш

вось я вырас і пад носам
вусы высядаюць
а мяне навокал чубяць
клёваюць ўшчуваюць

накіпела ў сэрцы гневу
злосці поўны косці
не стрываў я разгарнуўся 
я ж вам ягамосці
пачакайце ж калі гэтак
то ж я не кусаўся
годзе крыўды досыць здзеку
ўзяў ды ўзбунтаваўся

супраць ўлады і парадкаў
а хіба ж я ўломак
хай сабе на погляд шчуплы
i не такта ёмак

ускіпела тая ўлада
гоніць у тры шыі
ведай гад пачым фунт ліха
у цара расіі

трэслі трэслі калацілі
з жалю хоць разбіся
ды ў астрог нарэшце садзяць
там моў схамяніся

вось за кратамі сяджу я
горш мяне ўшчуваюць
з аднэй камеры ў другую
з сенніком ганяюць

я іду куды мне кажуць
ды бубню сам сціха
пачакайце адсяджу я
перабуду ліха

ценем крыўда йдзе за мною
аж да сёй часіны
кулак згорнуты ў кішэні
як і ў дні дзяціны

i даюць мне як і колісь
запраўскога чосу
што рабіць у век патомкаў
перадаць атосу

