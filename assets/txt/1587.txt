з табою разам я ў дзень гэты
хоць ты далёка ад мяне
i грэеш ты мяне як лета
цябе я бачу ў яве сне

у кожны міг ты прада мною
такі мне блізкі дарагі
ты на мяне глядзіш вясною
праз холад снежнае смугі

на захад еду я ў трывозе
адзін без вас што стрэну там
дзе паварот шляху дарозе
каб зноў усім сысціся нам

адзін я тут а думкі з вамі
тулю вас к сэрцу я здалёк
хоць многа легла вёрст між намі
я ж бачу кожны рух ваш крок

вось ты сядзіш над кнігай дбала
i твой від строг чапаць не варт
ды знаю я свайго міхала 
скрозь строгасць пырсне раптам жарт

жыві ж мой сын расці шчаслівы
у твой семнаццаты гадок
дай божа трапіць нам на нівы
у родны край у свой куток

