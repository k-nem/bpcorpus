апошні разочак зза хмар вадзяністых
сонца зірнула прыветным лучом
сагрэла галоўкі дзярэўцаў бязлістых
дол асвяціла наліты дажджом

ціха так ціха што выказаць трудна
нават учуеш як лісцік спадзе
як божая пчолка у воздусе нудна
сонца пачуўшы працяжна гудзе

глядзіш і здаецца што недзе разліта
журба у прыродзе па светлай вясне
што кветкі пасохлі жыццё што пражыта
што вецер халодны зімою дыхне

а сонца так шчыра так хораша грэе
як бы ў вуцеху нам хоча сказаць
што зімка ніколі жыцця не здалее
што новай вясною лісты зашумяць

апошняя ласка ў апошнім зіянні
свеціць так згодна так міла з гары
як тая усмешка ў гадзіну расстання
на свежым панадным дзявочым твары

