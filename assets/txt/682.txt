не досыць досыць трудна далей
цярпець ціхія слёзы ліць
нічога мне ой не не далі
а ўзялі ўсё чым мог бы жыць

нявольнік кланяцца век трэба
людзям век з потам кроў цячэ
няма патолі і ад неба
то студзе то спекай пячэ

пярун у хатку б’е крывую
пасевы нішчыць суш і град
авечку воўк задраў старую
скрыпіць нямазан панарад

худзее жонка ў слёзах працы
трасе дзюравым каптаном
гэй ты што песцішся ў палацы
меў ж літасць над маім жыццём

я сам мне ногі гное лапаць
аборы ўелісь да крыві
о кроў калі ж ты кінеш капаць
о доля раны зажыві

грызецца зрэбная кашуля
з сярмяжкай трудна пагадзіць
зімой ад сцюжы не атуле
а ўлетку горача хадзіць

аблазяць спрэўшыя ад поту
пад шапкай дрэннай валасы
нажыў удушша і ламоту
ад тапара сахі й касы

на ўгры пабіў мазоль мне рукі
век цэлы пыл за акрыццё
о колькі гора колькі мукі
нясеш паганае жыццё

ніхто й пацех мне не гавора
за долю горкую маю
нясецца толькі рэха з бору
як песню скрозь слёзы пяю

гэй растлумач выроддзе ўражжа
трутні зладзеі пчольных прац
чаму дзе труд крывавы ляжа
цвіце загон стаіць палац

чаму я сею а другія
з сяўбы маёй збіраюць плён
о досыць досыць сэрца ные
грыміць пагудкі новай звон

чакаў і днём чакаў і ночай
і ўжо абрыдала чакаць
ўстаю іду куды йдуць вочы
за крыўды плату адшукаць

