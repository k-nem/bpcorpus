ці так ці сяк абы дарога
абы на месцы не сядзець 
праяў на свеце гэтак многа
на свеце ёсць што паглядзець

ну што ж бывайце ўсе здаровы
i тыя што святло вачэй
як сонца сыпалі ў дубровы
каб кветкі ў іх раслі хутчэй

усім сябрам маім з якімі
прад бочкай задзіралі нос
няхай жа прыязна вас прыме
усіх усіх шчаслівы лёс

прывет усім усім астатні 
хацеў бы ўсім дапамагчы
i нават тым што ў галубятні
заселі глуха як сычы

