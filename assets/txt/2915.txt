загінеш  і ведаць не будуць
пра цябе нічога сябры
загінеш  і ведаць не будуць
маці жонка бацька стары

загінеш  і ведаць не будзе
на роднай мяжы лебяда
але вечна тваім застаецца
толькі тое што ты аддаў

вораг навіснуў над лёсам
і можа не ўбачыць зор
над убарцю пілы ўцёсаў
над улай зубчасты бор

і слова пабеларуску
перад смерцю не смей сказаць
і нічога навокал роднага
з чым лёгка так паміраць

побач выскалы побач лычы
а сябры  як джалам мяча 
здалёку здраднікам клічуць
або з пагардай маўчаць

атруту салодкую точаць
схаваныя ўсімі нажы
але смела ўсміхайся ў вочы
смяротнаму стану чужых

ты не з імі ты  за каханне
і таму  у вякі вякоў
ідзі за межы пазнання
пастыр сярод ваўкоў

вядзі іх манлівай сцяжынай
у нетры змрок глушыню
каб зза той зза тваёй асіны
раптам вылецеў слуп агню

калі горкім пацягне дымам
і ўвап’ецца ля сэрца набой 
ты маліся адной радзіме
што цябе асудзіла на бой

зямля што мне суджана лёсам
адзіная ў свеце любоў
на табе няма хмарачосаў
апроч вечных тваіх дубоў

асеннім усходам абмытыя
ў вечным ззянні расы ці ільда
устаюць твае піраміды
дзюнаў палескіх града

дым вячэрні пад родным парогам
россып літар у лемантары
гэта ўсё мне суджана богам
і за гэта  хоць тройчы памры

за мятлушкаў песню жывую
за паданняў бясконцы сувой
усім жыццём за іх адваюю
а як трэба смерцю сваёй

загінеш  і ведаць не будзе
на ўзмежку тваім лебяда
але вечна тваім застанецца
толькі тое што ты аддаў

але волі няма вышэйшай
за абраную ў гэтым жыцці
але долі няма вышэйшай
аднаму на тысячы йсці

аднаму  без сотняў дывізій
без тысяч сконаў і мук
аднаму загінуць зрабіўшы
усё адзінаю парай рук

