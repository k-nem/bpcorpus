 што за штука тут такая 
запытаўся ў пранука я
і багаты ж ты не надта
збудаваў аднак вось хату
аж свіціцца так як шклянка
на падлозе нават з ганкам
ды ў вялікай ты дарозе
не бываеш і ў абозе
нават рэдка быў і ў блізкай
хоць здаровы твой каніска
тры душы ў цябе сямейкі
а вось ворнай жа зямелькі
дзесяцін ты маеш з восем
дык чаму ж скажы увосень
заплаціў ты прадналогу
нешта ўжо зусім нямнога

 я скажу сусед аб гэтым
табе толькі пад сакрэтам
у мяне бач ёсць радня 
сельсавета старшыня
вось чаму зімой і ўлетку
я ў абоз так езджу рэдка
вось чаму так панямногу
я плачу і прадналогу
вось чаму ах дзякуй свату
збудаваў я нават хату
хоць далёка да такое
як у янкі там пакоі
сакратар райвыканкома
яму добра бач знаёмы
кум ці там якая трасца
у таго ён надта ў ласцы
пастаяў я тут паслухаў
пяцярнёй паскроб за вухам
ды пайшоў скарэй дахаты
там я з жонкай таўставатай
доўга раіўся і думаў 
каго ўзяць бы нам за кума
ды дачуўся таго ж дня
сакратар і старшыня
ды яшчэ з якімсьці членам
атрымалі ў зад каленам

