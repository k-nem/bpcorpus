над калыскай матка
ночку каратае
хворага сыночка
цешыць забаўляе

на цвічку павешан
начнічок убогі
зазірае ў вокны
месячык двурогі

карагоды зорак
угары мігаюць
на зямлі сняжынкі
сінім бляскам ззяюць

так спакойна ўсюды
i такая ціша
хворае дзіцятка
так няроўна дыша

забівае кашаль
не дае спакою 
спі маё дзіцятка
спі маё любое

не пужайся мілы
бог святы з табою
вон пайшоў ты з хаты
сівы дзед з кульбою

унь пайшоў дзед сівы
крывіцца і плача
уцякай адгэтуль
уцякай бядача

ось які дзед гэты 
думаў напалохаць
будзе ж усю ночку
на марозе вохаць

а не хадзі ў хату
а не лезь сляпіцай
плач цяпер і мерзні
ды не будзь дурніцай

о пятрусь мой цаца
любім мы пятруся
любіць яго тата
любіць і матуся

купіць тата пётру
боцікі на ножкі
пойдзе мой сыночак
пракладаць дарожкі

новую кашульку
я табе пашыю
у вадзіцы цёплай
чысценька памыю

будзеш ты харошы
цётка не пазнае
а чый гэта хлопчык 
дзядзька запытае

ўсе дзівіцца стануць
i хваліць пятруся
 гэта  я  ты скажаш
я  сынок габрусеў

поўнач пракрычалі
пеўні з хаты ў хату
ўсё курыць газніцы
бляск падслепаваты

змучана кабета
мацярынскім горам
галаву схіліла
над сыночкам хворым

i калыша сына
страхі адганяе
а самой ёй сэрца
нешта есць сціскае

