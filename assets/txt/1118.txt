жыўбыў пан да казак ахвочы
заклікаў ён раз мужыка
i з хітрасцю глянуўшы ў вочы
пускае такога жука
 глядзі чалавеча дукаты
яны твае будуць усе
калі ты расказ вузлаваты
раскажаш у поўнай красе
пры гэтым  каб праўды ні слова
i калі я скажу лжэш
тады ты  такая умова 
дукаты сабе забярэш
прайграеш дык будзеш мне вінны
i страціш ты славу сваю

мужык той быў казачнік слынны
вядомы далёка ў краю
зірнуў на дукаты
наш баечнік скоса 
як вырваць чырвонцы
зпад панскага носа
як славупагудку
сваю не зняславіць
а пана самога
у дурні паставіць
ну што ж папрабую
дай сіла ліхая
i ён небыліцу
такую сплятае
 чаго не бывае на свеце панок
выпадак і мне налучыўся
дванаццаты стукнуў тады мне гадок
а я і на свет не радзіўся
пайшоў я на службу мяне багацей
наняў пасвіць пчолы на лета
заклікаў мяне ён і кажа мацей
ты цвёрда запамятай гэта
табе даручаю я сто адзін рой
пільнуй жа ты пчол маіх дбала
на дзень іх два разы злічы і падой
i каб ні адна не прапала
я быў паслухмяны хлапец увішны
i добры даглядчык жывёлы
я мёду надойваў цабры і збаны
мёд зносілі ў рэзгіні пчолы

зірнуў на расказчыка пан дамінік
 можа і праўда свет жа вялік

дукаты ж здаецца палаюць ярчэй
i цягнуць прывабнаю хваляй
i баечнік з грошай не зводзіць вачэй
свой сказ ён прадоўжвае далей

 лічу раз пад вечар я пчолак  бяда
дванаццаці штук не хватае
ці ўгразлі ў балоце ці знесла вада
ці сцежка заела крутая
i што ж мне рабіці бяжы брат лаві
бягу я аж бачу саколю
ляцяць адзінаццаць і ўсе ж у крыві
ды жаласна стогнуць ад болю
а дзе ж яшчэ пчолка адненька няма
аж чую  раве за ракою
зірнуў туды гэта гляджу  куцярма
населі ваўкі талакою
яна не даецца ваўкі ж як слата
i бачу  парвуць маю пчолку
лячу я туды лячу наўскапыта
бягу ратаваці саколку
імчуся да рэчкі прыбег дзе паром
ніякай няма пераправы
не думаю доўга іду напралом
i зá лоб я хоп сябе жвава
разгойдаў рукою сваю галаву 
i гопля за рэчку шпурляю
урэзаўся я на тым боку ў траву
па грудзі ў зямлю асядаю

а пан абыяка бярэ на язык
 можа і праўда свет жа вялік

 я так я і гэтак  не вылезеш брат
не выбрацца мне без лапаты
я зноў сябе кінуў за рэчку назад
бягу па рыдлёўку дахаты
бягу пералескам і чую  ў дупле
засмажаны голуб варкуе
а есці мне хочацца страх як але
спыняцца тут  часу бракуе
аднак жа не ўцерпеў палез я на дуб
i ў дзірку засоўваю руку
не ўлазіць рука ні нага ані ў зуб
я выкінуў іншую штуку
я проста ўсім целам падаўся  залез
выцягваю голуба з дрэва
паслухаў  трасецца навокала лес
зямля ад пчалінага рэву

а пан тым жа ладам і тонам пыкмык
 можа і праўда свет жа вялік

 схапіў я рыдлёўку за рэчку бягу
адкопваю сам сябе з долу
імчуся на помач пчале як магу
i прэч адганяю назолу
гляджу я  парвана ўся пчолка мая
ляжыць на зямлі чуць жывая
эх бедная  плачу над пчолкаю я
прыйшла ты часіна ліхая
не жыць ёй на свеце махнуў я нажом
i  шась ёй па горле і квіта

дванаццаць кадушак пчаліным дабром
я высаліў  так была сыта
а пан нічагуткі дзівіцца не звык
 можа і праўда свет жа вялік

 я пчолчына мяса даставіў дамоў
сам лёг адпачыць з паўхвіліны
ды сон не бярэ мне на думкі прыйшоў
хрыбет непрыбраны пчаліны
агледзяцца людзі  стаптана трава
валяюцца косці па пожні 
клясці мяне будуць я моўчкі  раздва
шыбую на луг асцярожна
прыйшоў я патупаў бяру той шкілет
дый думаю  ў рэчку укіну
бяру падымаю пчаліны ж хрыбет
упёрся у неба рабрынай

пан слухае казку як злы чараўнік
 можа і праўда свет жа вялік

 вось тут я і скеміў кажу сабе сам
а што калі ўзлезці на неба
дык дай жа пабачу што дзеецца там
i лезу па рэбрах як трэба
дабраўся не хутка ступіў на парог
гляджу я  сады і палаткі
i бачу  старэчай паходкаю бог
дыбае да божае маткі
на лаўках цукровых садзяцца за стол
ім цень прыпадносіць бяроза
i кажа бог стукнуўшы палкаю ў дол
а можа згулялі б у воза
прыслухаўся  чую ў палатцы адной
пяюць прападобныя песні
туды іду ціха  не сочаць за мной
хоць ты там памры і ўваскрэсні
гляджу а там п’янства гармідар кірмаш
закускі цягаюць кашамі
два лысых прарокі лысей і гальяш
п’юць бражку святую каўшамі
юзэфа барбара і ганна  ўтраіх
у туфельках плешчучы ў ладкі
лявоніху рэпяць і цешаць святых
рох з юр’ем ідуць упрысядкі
апостал жа пётра кузьма і дзямян
гукаюць тнуць песнідрындушкі
угоднік мікола як мае быць п’ян
ляжыць заваліўшыся ў стружкі
i шапкакарона спаўзла з галавы
я  цоп яе і  махні драла
імчуся назад я бягу чуць жывы
гляджу  аж драбіна прапала

а пан сваё цвердзіць упарта як бык
 можа і праўда свет жа вялік

 ну як на зямлю мне дабрацца назад 
мазолю я думкай галоўку
аж бачу  ляжаць пілавіны і шмат
давай я тут віць з іх вяроўку
я вывіў вужышча прыладзіў за рай
на землю спускаюся лоўка
ды бачу  далёка зямля і наш край
кароткая выйшла вяроўка
i што ж тут парадзіць я ножыкам  чык
адрэзваю кончык вужышча
прыточваю знізу кулдык ды кулдык 
i шусь на зямлю ды ў іржышча

а пан цэдзіць той жа нязменны свой зык
 можа і праўда свет жа вялік

 я стаў разглядацца э брат не туды
папаў ты галубчык мацейка
зямля  ды не наша такое брыды
не бачыў араты і жнейка
навокала пуста ні рэк ні раслін
пасецца ж свіное там стадка
гляджу  стаіць нехта няшчасны адзін
сагнуты як той свіны татка
замурзаны брудны ну горш жабрака
і пуга ў руках дратаванка
а твар той аблуплен і зпад каўпака
нос вытырк нібы сапяжанка
гляджу  твар знаёмы прыгледзеўся  так
пазнаў я яго па каптане
ды гэты ж пахілак худзенькі вахлак 
нябожчык наш бацька твой пане

і пан аж падскочыў ускінуўшы раме
 быць то не можа лжэш хаме

