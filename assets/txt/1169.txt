стаіць мая хата між хвой кучаравых
i купіна жыта на клумбе пры ёй
свая ў мяне пожня і дрэўцы і травы
пляцоўка і двор свой і я сабе свой

выходжу з хаціны спынюся спачатку
ды вокам акіну скляпенне нябёс
а можа там вецер пагнаў сваё статка
дажджлівыя хмары ў маланках панёс

не радуе неба бяздушнае злое
i хмар кучаравых нідзе не відаць
не ў той бок махае галінамі хвоя 
i марна пра дождж той сягоння гадаць

у сэрцы трывога і злосць мне на вецер
чаму не нагоніць жаданых нам хмар
журботна калыша бярэзінка вецце
i лёгкі пылок ёй кладзецца на твар

хаджу ад дубкоў я да яблынек кволых
што летась саджаў яшчэ з ранняй вясны
гібеюць нябогі і я невясёлы
успомню і мары былыя і сны

не раз я бывала у дні сухавеяў
таксама душою і сэрцам хварэў
i неба і хмары і ўсіх дабрадзеяў
маліў каб на ласку змянілі свой гнеў
каб дожджык застукаў сялянству на ўцеху
каб вырасла жыта гарох ярына
каб гумны заклалі пад самую стрэху
i каб распірала сусек ад зярна

каб лес аж загніўся пад восень грыбамі
каб нам ураджай на іх быў ды такі
што людзі іх проста б вазілі вазамі
эх баравікі вы эх баравікі

хаджу я пануры ад градак да дрэва
i сіл не хапае мне іх паліваць
а вецер бясплодныя будзіць напевы
i як жа з вятрамі скажы ваяваць

іду на барометр зірнуць ці не кажа
пра дожджык жаданы пра радасць маю
а ён  не зрухнецца стаіць сіла ўражжа
барометру пстрычку са злосці даю

i помню  я раз узлаваўся зацята
чаго ён нягоднік як ідал стаіць
пра дожджык чаму не варожыць пракляты
я ў рэчку хацеў яго несці тапіць

цяпер не такі я гады ўгамавалі
маю нецярплівасць і порсткі настрой
гляджу як філосаф на сінія далі 
чаго спадзявацца старэчай парой

а ўсё ж калі вецер з дажджыстага боку
пагоніць чароды клубястыя хмар
я зноў тады ў тым жа даўнейшым патоку
калі маё сэрца захоўвала жар

тады і панурасць як цень сходзіць з твару
i я весялею нібы той юнак
люблю тады неба і вецер і хмару
што з поўдзеня з громам узнікне няўзнак

глядзіш  і барометр для шчасця зямелькі
наніз хіліць стрэлку пад гоман вятроў
тады я вясёлы іду да бутэлькі
 за дожджык якубе ну будзь жа здароў

