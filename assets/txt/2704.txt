месяц заснуў на коміне хаты
кінуў адбіткі на люстра вады
дрэвы густыя ў бліскучых латах
як вартавыя вартуюць сады
ў цьмянае поле гляджу зпад далоні
полымя бухае нібы ў трубу
коні начлегу ружовыя коні
месяца іскры з травою скубуць
добра усім а мая беласнежка
полем не пройдзе каля лазняка
не прыбяжыць гэтай цёплаю сцежкай
бульбіну не пакачае ў руках
позіркам ясным мяне не адорыць
поруч з агнём не ляжа ў мурог
і не папросіць каб сеў я поруч
і ад бяды невядомай бярог
і не прыкрыюць вачэй яе сонных
цёплыя пальцы маёй рукі
вельмі далёкія перагоны
вельмі марудныя цягнікі

