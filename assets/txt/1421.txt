край лясоў край балот
i туманаў гнілых
хоць і бедна ў табе
хоць у лозах тваіх
вецер жудасна ўвосень шуміць

а ўсё міл ты мне чым
я не ведаю сам
а твой вобраз маім
прыглядзеўся вачам
да цябе маё сэрца ляжыць

я люблю твой прастор
гмах шырокі балот
дзе бубняць бугаі
дзе красуе чарот
i дзе травы як мора ляглі

калі лес там дык лес
можна тыдзень дыбаць
а прастор дык прастор 
i канца не відаць
не ахопіш не змерыш зямлі

я люблю твой спакой
яснасць ціхіх дзянькоў
залаценькі убор
тую чырвань лясоў
што на сонцы увосень гарыць

я далёка цяпер
ад палескіх раўнін
а люблю ж я той край
бы яго родны сын
i па ім маё сэрца баліць

