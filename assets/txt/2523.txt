гуляюць дзеці каля возера
а неба з сонцам  у вадзе
дзяцей шматвопытныя позіркі
заваражыў пагодны дзень

яны прыехалі ўсе з горада
і ўпершыню пад птушак спеў
накінуліся нібы з голаду
на дзіўны свет і траў і дрэў

тут столькі нечаканай радасці
расінка  сіні аганёк
асколачкам вясновай радугі
на сопцы блісне акунёк

панад гладышыкамі лотаці
над жоўтым кветкавым кастром 
стракозы быццам верталёцікі
ім кожны ліст  аэрадром

вось дзьмухне вецер  і вяршаліны
асін паціху закіпяць
ляснік з суседняе імшарыны
сюды каня прывёў купаць

і захапленне плешча голасна
якая грыва патрымай
праехацца б ды крыху боязна
табе брат гэта не трамвай

як гэткі конь імчаў будзённага
як бліскаў срэбраны клінок
ім тэлевізар  абыдзёншчына
прасцей глытка вады  кіно

амаль з калыскі дакранаецца
да цудаў веку гэты люд
а век не мае часу раіцца
дзе сёння цуд а дзе не цуд

а мы раслі пад песні жніўныя
з бярозавіку пілі квас
і першы трактар  дзіва дзіўнае 
на ўсё жыццё уразіў нас

я не збянтэжан той адноснасцю
змяшчэннем поглядаў і дзіў
адно хачу каб сіняй роснасцю
наш добры век часцей хадзіў

быць гэтым дзецям у палёце
і ў цішыні касмічных трас
стракозы быццам верталёцікі
ім прыгадаюцца не раз

