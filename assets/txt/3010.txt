неруш ранішні 
      роднае слова
мне шукаць цябе
      покуль гляджу
пад зялёным крылом верасовак
пад крысом
      і спякоты й дажджу
слова
      што як нарог для ратая
як для ластаўкі 
      стромы вільчак

ад якога на небе світае
ад якога яснее ў вачах…
а пашчасціць  натрапіцца неруш 
зазвіняць недзе промні наўзбоч
неруш свой
      панясу я аберуч
як слязіну з матуліных воч

ад абразы
      ад позірку злога
шлях заблытаўшы для наслання
неруш ранішні 
      матчына слова
мне як бору
      цябе засланяць

