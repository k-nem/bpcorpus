краса і цуд зямлі  васіль блажэнны
паклон зямны табе ўсе дрэвы б’юць
а ў нас дамы ірвуцца да бліжэйшых
сузор’яў
аж на дыбачкі ўстаюць

і ўсё ж да зорак як раней далёка
а да зямлі нагою не дастаць
і вецер зпад машын уцёк з палёгкай
і ў фортачкі гучней пачаў свістаць

шкада травы і дрэў 
не часта кажам
мы ўсе ў палоне просценькай маны 
развешваем нікчэмныя пейзажы
і з кветкамі купляем дываны

і як бы нас туга там ні сціскала 
мы абжывём захмарныя вуглы
а некалі ў гіганцкіх батыскафах
мы спусцімся яшчэ ў марскую глыб

а покуль узлятайце ў ліфтах госці
і кветкі на пятнаццаты узносьце

