сабраўшыся на тры чоўна
веславалі мы да коўна
праз тры дні і праз тры ночы
дождж мачыў а вецер ў вочы
усе нашы панічыкі
зрабіліся як бічыкі
на далоньках мазолікі
чырванелі як волікі
забалеліся жывоцікі
прамачыліся іх боцікі
ржа пабіла шкарпэтачкі
ох бедныя ж вы дзетачкі
ноч зімная дзень жаркі
папаліла чыста тваркі
пачарнелі змаркатнелі
праз тры дні мясца не елі
песні гудзець перасталі
усе чыста ўжо прысталі
але ў коўне памаленьку
як хто глянуў на паненку 
ачуняў і боль забыўся
кожны б з кожнай ажаніўся
кожна міла і васола
прапаў смутак весь укола
як хто хоча быць ў гасціне
то едзь ў коўна на віціне
ці на плыце ці на чоўне
дапытайся толькі ў коўне
гдзе пятровічава хата
там сям'я уся багата
у гасціннасць у шчыроту
людску міласць і даброту
там накормяць развасэляць
і твой смутак тут раздзеляць

