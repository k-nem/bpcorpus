нудна ў думках тамаша
нудна адзінока
рвецца сэрца і душа
недзе эх далёка

птушкай бы ляцеў ляцеў
весела разгонна
панад хатку панад хлеў
панад бор зялёны

эх ляцеў бы глянуць чуць
неба сіне мора
як гуляюць як жывуць
сонца месяц зоры

стуль спусціўшысь на сяло
так туліў туліў бы
ўсё ўсё чыста пад крыло
брата вёску скібу

і сказаў бы ўсё усім
аб нябеснай долі
аб вялікім шчасці ў ім
аб вялікай волі

нудна ў думках тамаша
нудна адзінока
рвецца сэрца і душа
недзе эх далёка

