мне кажуць нудзіць лес згалелы
і вецер песняю сумлівай
над нівай шэрай амярцвелай
жуду пяе над соннай нівай
гракі крычаць як б’юць у труны
цвякі каб ўздзець на доннік века
жалейка лье нястрымным сумам
і плача тым жа сумам рэха
мне кажуць гіне ўздым душэўны
ў тумане слотным ў хмарах шэрых
настрой ападае няпэўны
няпэўных думак будзіць шэраг
мне кажуць восенню завецца
вось гэны вобраз гэты тэрмін
а я кажу то вам здаецца
то боль у вас сапсутых нерваў
бо ў чым нудлівыя калёры
што сэрца ваша там сумуюць
ў зялёнай руні што прасторы
палёў раскінутых ліцуе
ў дажджы што нівы развільжае
ды глебу поіць жыўным сокам
у хмарах мяккіх што зганяе
іх вецер рэзвы к нам здалёку
ці ў шоўку шамкім  ў пухкім лісці
што лес раздзеў і дол стаптаны
старанна ўбраў гасцінна выслаў
а сам пяе зіме вітанне
ці ў стуку гучным ў поўных гумнах
цапоў сялянскіх па збажыне
ці ў песнях стройных ў песнях шумных
вячоркі дбайнае дзяўчыны
мне кажуць восень  заміранне
жуды глыбокай час ўрачысты
а я кажу хто глыбей гляне
той жыцця ўгледзіць промень іскры

