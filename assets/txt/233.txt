скажыце мне думкі
горавесялушкі
чаго вы прыціхлі
як увосень птушкі

чаго вы прыціхлі
чаго прынямелі
ці вы са мной смутным
шчасцейка не мелі

ці вас бедных людзі
міла не віталі
і вашую радасць
злосцяй аплявалі

ці вас маё сэрца
адчуці не ўмела
ці вас мая доля
скрыўдзіці пасмела

эх вы мае думкі
ўстаньце ачуняйце
хоць вам мо і цяжка
як калісь зайграйце

не слухайце злыдняў
казкі свету ўражай
слухайце што сэрца
што душа вам скажа

як звон гусляў звонкіх
як арол на скале
голас ваш свабодны
голас ваш як з сталі

дык іграйце ж думкі
з вераю шчасліва
зменным людзям свету
на ўзгардасць на дзіва

