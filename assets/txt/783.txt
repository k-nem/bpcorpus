усяго пакрысе
знойдзеце вы гэтта
пры сасе пры касе
сабрана за лета

шчырым сэрцам душой
складана няхітра
знама  свой не з якой
там звёздкай ці мітрай

штонібудзь мо не так 
прашу прабачэння
трудна ў рыхт  часу брак
мазаліста жменя

мо і радасць тут  госць
больш нуды праклятай
вось бярыце што ёсць
чым хата багата

што у думках я меў
кепска даць не браўся
хоць як скованы леў
тудысюды рваўся

людзі мруць а ўсё ждуць
багатшай уроды
мо і к нам прыбягуць
шчаснейшыя годы

о тады сноп у сноп
жніва наша будзе
сотня коп мільён коп
дзівуйцеся людзі

а цяпер што цяпер 
бывайце здаровы
чэсці дайце прымер
для радзімых словаў

