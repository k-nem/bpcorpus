пакіньце думаць аб слаўным мінулым
сваёю думкай яго не ўскрасіце
і хоць аддаць паспрабуеце жыцце 
мінуласць знікла для вас прамільгнула

і прышласць вашая ў мгле патанула
не свеціць шчасцем на дальнім блакіце
сумненне скоўвае што ні чыніце
і ў сэрцы нішчыць надзею знячула

адкіньце ж познія жалі і мрою
хоць сэрца ные не мае патолі
любіце прышласці яснасць душою

паддайцеся шчыра лёсаў сваволі
сцяліце працаю ціхай сваёю
шляхі да прышлай праменістай долі

