рэкі як людзі
сьпяшаюцца да акіяну 
сваёй нірваны

неразлучнымі
толькі пакінуў нам буда
жыцьцё і сьмерць

бічую бы ксэркс
мора за разьбітыя
мае караблі

 у будучыню
ды на раскрышаных крылах 
сьмяецца сьлімак

быццам той алень
што згубіў панты
бягу і падаю

набыў ракаўку
цяпер я  не самотны
гавару з морам

над фудзіямай 
драконы бліскавіцаў
цьвіце сакура

пацеркі пэрлаў 
сьлёзы асірацелых
рыбацкіх удоў

