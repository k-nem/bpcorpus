гэй далёка за морам за сінім
ёсць адна старана ёсць адна
а ў ёй князева дочка  княгіня
світазарай завецца яна

гэй далёка за лесам за борам
ёсць адна старана ёсць адна
а ў ёй князь у злацістым уборы
срыбра б’е ад каня ад сядла

гэй далёка за хатай за вёскай
ёсць адна старана ёсць адна
а ў ёй молад дзяцюк бяды цёзка
ні ганораў ні скарбаў няма

гэй і выйшла ой выйшла праява
і той князь і дзяцюк той бядак
спадабалі княгіню на славу
спадабалі  і як яшчэ як

не на рэчцы лялее вадзіца
і не явар калыша лістком
гэта кроў маладая бурліцца
гэта сэрца пайшло хадуном

і паехалі ўдвух яны ў сваты
абодвум далей нельга так жыць
і той князь і дзяцюк небагаты
світазару за жонку прасіць

едуць дзень едуць ноч едуць доўга
дзяцюк з той а князь з той стараны
таму пнём таму шляхам дарога
яны едуць і едуць яны

не арлы сакалы на даліну
па дабычупажыву лятуць 
два ўдальцы да аздобнай дзяўчыны
ў яе хорам цудоўны бягуць

вот княгіня вот наша ты пані 
яны кажуць абодва так ей
няхай ласка твая на нас гляне
няхай выбера хто ёй мілей

я багат я брыльянтаў даволі
сыпну княжна пад ножкі твае
маё поле  тваё будзе поле
табе слугі пакорны мае

я хоць бедзен ды шчыра затое
сваё сэрца душу табе дам
не дам слуг а сам буду слугою
скарбам стану цаннейшым я сам

княжна чуе ўсе гэтыя словы
бедака бярэ мужам сабе
князь запеніўся мсціцца гатовы
дзецюку ўгрозы сыпе ў кляцьбе

не груган над ахвярай шыбуе
не схаваную высачыў косць
к праўдзе ўвагі не знае не чуе
як змяя чалавечая злосць

з чараўніцаю зелле князь вара
з цёмнай сілаю дружбу вядзе
маладую ўсыпляе ён пару
маладому аковы кладзе

прабудзіўся ўдалец і што бача
сам без княжны апошні з людзей
світазара у хораме плача
князь з дружынай гуляе сваей

ходзяць хмары шумліва паважна
падцінае хаўтурны ім звон
людзі плачуць над хлопцам над княжнай
князю б’юць за паклонам паклон

