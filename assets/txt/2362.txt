адгрымела ноччу навальніца
птушак пазванчэлі галасы
i пяюць на сто ладоў сініцы 
упіліся пэўна ад расы

на ялінах росных зор мільярды
дурнап'яну гаркаваты пах
i арэхаў наліўныя ядры
хрумстаюць так смачна на зубах

ён адшастаў ценісты арэшнік
змок увесь але знайшоў знайшоў 
з думкай пра яе зусім нягрэшнай 
пару запаветных спарышоў

хоць ніколі ў прымхі ён не верыў
проста для забавы ўзяў а ўсё ж
калі стукнуў да яе у дзверы
скаланула радасная дрож

у яе пакоі  вокны насцеж
i сама як раніца была
на вазьмі сабе спарыш на шчасце
ціха засмяялася ўзяла

узяла і тут жа раскусіла
дзякую браточак шчасце ёсць
на вяселле хлопца запрасіла
будзеш у мяне найлепшы госць

не не быў ён госцем на вяселлі
па начных дарогах без дарог
ён хадзіў ля пожняў і аселіц
боль хацеў развеяць і не мог

а праз год яна яго спаткала
выпадкова
ці то ён яе
ля вачэй  маршчынкі
шчасця мала
муж  гультай бадзяецца ды п'е

прызнавацца сорамна і горка
як тады аслепнуць я магла
 сумным жартам скончыла гаворку
шкода што спарыш не зберагла

вось і ўся гісторыя
а можа
гэта толькі першая з дарог
нездарма яе так устрывожыў
ціхі сказ хлапца а я збярог

