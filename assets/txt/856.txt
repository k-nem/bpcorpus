спі дзіцё у змроку ночы
дай і мне паспаці
бацька твой чорнарабочы
парабчанка маці

шмат цярпелі гора бедаў
мы ў сваім жыцці
спі дзіцё бяды не ведай
люлі люлі спі

цяжка жыць было народу
путы здзек вакол
і змагацца за свабоду
бацька твой пайшоў

каб у бойцы неспынянай
ўладу здабылі
і рабочы і сялянін
люлі люлі спі

бітвы будуць мо йсці годы
каб пазбыцца пут
але будзе мець свабоду
ўвесь працоўны люд

прамінуцца ўсе нягоды
у людскім жыцці
будзе воля ўсім народам
люлі люлі спі

