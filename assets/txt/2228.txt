быццам джына выпусцілі з пляшкі 
паспрабуй запхні яго назад
дзіка скачуць голыя мілашкі
ледзь прыкрыўшы банцікамі зад

нібы ў конскай збруі ўвесь у бляшках
канвульсіўна курчыцца саліст
скуль яна  нястрыманая бражка
скуль ён  той грывасты хлюст ці хлыст

скуль ён  утрапення дух разгульны
лоўчы неспакушаных ахвяр
прайдзісвету ў кодле тым утульна
наркаману тут лафа і фарт

запусці такіх знянацку ў джунглі 
бедных малпаў выкасіць інфаркт

