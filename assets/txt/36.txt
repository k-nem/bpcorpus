бедна ж мая хатка расселася з краю
меж пяскоў каменняў ля самага гаю
ля самага бору на беражку лесу
ніхто тут не трафе хоць бы з інтарэсу
як няма гарэлкі няма куска хлеба
дык які ж інтэрас каму сюды трэба
да хоць няма хлеба жабраваць не буду
пражыву яккольвек ад працы ад труду

кепска ж мая хатка падваліна згніла
і дымна і зімна а мне яна міла
не буду мяняцца хоць бы і на замкі 
калок свой мілейшы як чужыя клямкі
на страсе мох вырас на маху бярозка
мільшая мне хатка як чужая вёска

сваталі ж мне ў прыймы у новую хату
на зямлю ражайну і дзеўку багату
буду жыць казалі як які пасэсар*
ездзіць парай коні як сам пан асэсар*
да мне даражэйшы вугал гэты гнілы
камень пры дарозе пясок ля магілы
як чужое поле як дом мураваны 
не аддам за сурдут каптан свой падраны

клікалі ж у госці і клічуць суседзі 
не пайду не трэба бо кажуць заедзі
ад чужога хлеба губы абсядаюць
што чужога прагнуць то сваё кідаюць
я не кіну хаты хоць вы мяне рэжце
не пайду да вас я хіба у арэшце
а хоць сілай навет адарвалі б з дому
калісьці вярнуўся б як мядзведзь да лому

заваліцца й хата зарастуць пакосы
усё б я вярнуўся хоць голы да босы
насек бы бярвенняў нацягаў бы моху
зноў бы склеціў хату яккольвек патроху
зрабіў бы камору выкаваў бы жорны 
усё ж свой хлеб еў бы хоць бы сабе чорны
ну дык жа адстаньце нашто я вам трэба
ці каб ваш хлеб есці ці рабіць вам хлеба

