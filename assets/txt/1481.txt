заспявай ты мне песню такую
каб душу мне паліла яна
каб у ёй ты нядолю людскую
i ўсё вычарпаў гора да дна

скажы як у няволі жывецца
як нам шыі здушыла ярмо
як душа наша томіцца рвецца
як жыццё прападае дармо

а той мут што жыццём называем
страсяні і да дна ўскалышы
няхай сэрца ў грудзях узыграе
i зазвоняць ўсе струны душы

i каб кожны тваё пачуў слова
i той нават чый дух заскаруз
каб хіліліся з жалю галовы
каб затросся узбурана вус

заспявай жа ты песню такую
каб маланкай жахала яна
i паліла нядолю людскую
каб грымела як гнеў перуна

