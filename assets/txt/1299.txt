колька мукі колька гора
брат мужык наш перанёс
ох жыццё жыццё як скора
нас даводзіш ты да слёз

працаваў мужык у пана
за той паншчынай ліхой
не зажыла шчэ тая рана
не зажыць шчэ доўга ёй

бедната відаць усюды
i ў адзежы і ў грашах
людзі нейкія маруды
на ліцэ відзён іх страх

хоць малітва іх святая
дайшла да бога і цара
хоць прыйшла пара другая
святой вольнасці пара

але ўсё кепска ім жывецца
хлеб з мякінаю ядуць
лішні грош не завядзецца
цяжкі крыж яны нясуць

на галаве  на дзірках шапка
на плячах  ў гразі халат
а тыя ж порткі на латцы латка
у хаці сырасць холад чад

мужык цёмны ён не знае
не умее ён чытаць
яго ўсякі абдувае
а яму усе маўчаць

i не дзіва што і красці
гоніць беднасць мужыка
што цярпіць мужык напасці
што ціснуць яго як чарвяка

кміцкевіч

