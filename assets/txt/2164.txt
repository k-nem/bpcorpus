раскажу вам прастарэку
як я ўчора быў на трэку
нават грошы заплаціў 
так бы нэп і не пусціў

давялося мне там бачыць
у мяшках як людзі скачуць
два хлапцы залезлі ў мех
ды валтузяцца  аж смех

так як тыя парасяты
што вазіў калісь мой тата
у мястэчка на таржок
завязаўшы у мяшок

як з таго парагаталі
дык паказвалі і далей
нейкі хлопчык як смарчок
перыў палкаю гаршчок

завязалі яму вочы 
стала цёмна як уночы
пакруцілі разоў пяць
потым стаў ён пападаць

гоп аб землю палкай з маху 
людзі ў рогат  хахаха
ах каб ты хлапец прапаў
і цяпер вось не папаў

больш нічога я не бачыў
дык сягоння чуць не плачу
ну за што каб хто спытаў
я лімон дарэмна даў

грошай больш на трэкі траціць
я не буду не  ўжо хваціць
а забраўшыся ў мяшок
завяжуся ды  скок скок

потым жонка мех развяжа
хусткай вочы мне завяжа
ды наставіць мне гаршчок
а я палкай  шпок ды шпок

па гаршку цаляць не буду
я ж не дурань біць пасуду
а каб нехаця не даць
буду трошкі падглядаць

будзе весела бясконца
не адно мне але й жонцы 
гэтак вось святочным днём
мы культурна адпачнём

