толькі лісцем рабін шалахні
i пакліч па імені 
для мяне аднаго агні
загарацца над ільменем

я на захад пачну пазіраць
за сцюдзёныя воды ільменя
i вандруючая зара
загарне ў сваю плынь мяне

а куды занясе і шпурне 
я зары даверуся
можа знойдуць людзі мяне
на палескім верасе

упаду на дол нежывым
усё роўна і мёртвы я
буду слухаць гул баравы
скрып галля пад вавёркамі

а жывым даплыву жывым
непараненым непашкоджаным
па шляхах пайду баравых
па лугах някошаных

да цябе да знаёмых рабін
дабягу і скажу няголасна
я пачуў я прыйшоў бо любіў
быць табе сярпом а мне коласам

