зноўку тупаць давядзецца
падышла відаць пара
ад дзіцячага вядзерца
да дзявочага вядра
там я трохі прыпынюся
не зганю хоць смагі той
за навуку пакланюся
кузні чорнай і старой
ад світання да абеду
малаткі у ёй гулі
з той пары я добра ведаў
што такое вухналі
і зязюлі там кувалі
і на кожнае куку
кавалі брат забівалі
у падкову па цвіку
а ў мяне па кожным разе
сэрца  як шалёнае
кавалёва цурка казя 
каснікі чырвоныя 
ім прыносіла аладак
сыраквашы ў гладышы
пахне грэчкаю на лядах
сонца з мёдам на душы
а далей зязюлі сховы
дурнап’ян і буякі
тут ні следу ні падковы
а ігліца  як цвікі
сустракайся і не кайся
мы ж не злыдні нейкія
што ж ты казя казя казя
гасіш вочы вейкамі
пагасіла назаўсёды
друг прашу  на двух налі
то не годы не паходы 
колюць сэрца вухналі

