а нашы ганчары умелі
рабіць і міскі і збаны
пад матчынай рукой звінелі
штодня гліняныя званы
амаль на ўсіх малы узор быў 
знак сарамлівай пекнаты
у восем лыжак крупнік сёрбаць
было так смачна з місак тых

быў геній наш далёкі родзіч
што форму вечную знайшоў
капелюшы сучасных модніц 
ад тых гаршкоў і гладышоў

збаны  ў мастацкіх магазінах
іх зараз лепяць мастакі
ды цвет не той не тая гліна
іх звон і выгляд не такі

стаяць на ўсіх сервантах марна
і малака з іх нам не піць
паеду ў івянец ганчарны
мо пашанцуе збан купіць

