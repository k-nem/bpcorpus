над пушчаю вецер гудзе бы ў бядзе
і хмары імкнуцца рыссю
 бязлітасны чорны вораг ідзе
бывай о бывай марыся

тут нельга больш у адказ на крык
савіны рогат лунае
і душаць мову і рэжуць язык
і шкаляроў разганяюць

і нават апоўдні на гонях туман
з адчаю хаця задавіся
і сіл няма і вояў няма
і здрадзіла панства марыся

 куды ж вы ідзеце з лязом па лязу
ноч месяц  і той змарыўся
 мы пойдзем у пушчу ў густую лазу
ў разбойнікі пойдзем марыся

 якая ў вас сіла пад ветрам дым
князь першы  і той скарыўся
 здабудзем волю пакажам ім
ці косці складзем марыся

 а што калі ён не здыме нагі
з ніў што зараз толькі чапае
 тады мы спалім свае ачагі
калыскі свае пашчапаем

 о муж мой мілы святы залаты
 о бацька мой праўдай абраны
куды ж мне ісці як загінеш ты
 у пушчу з сякераю яне

 а што як абодва і ўсё без змен
маліся ці не маліся
 ну што ж браць табе тады цэп ці бязмен
і ў пушчу ісці марыся

і месяц між хмар як адчаю знак
і страшнае ў свеце світанне
крывавы ўсход
і канчаецца так
балада пра развітанне

