люблю я зімы з маразамі
завеі белыя ў палях
i снегу скрып пад палазамі
i ціш зімовую ў лясах

люблю я ветру спеў гаротны
ў сялянскіх комінах пустых
на полі белыя палотны 
абрусы хмарак снегавых

што засцілаюць лугавіны
i далі ціхія палёў
мне любы елкі і хваіны
пад белай посцілкай снягоў

у гэтых з’явішчах свабодных
у тых малюнках халадоў
так многа песень сэрцу родных
адбіткаў мілых мне гадоў

