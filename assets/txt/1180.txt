колькі ўжо раз за падаткі
стараста пужае
ой няхай іх горка з імі
хто таго не знае
аж тут пісар прыязджае
разам з старшынёю
ой нічога ж не парадзіш
з горкаю бядою

 пачакайце калі ласка
i  бух ім у ногі
а назаўтра я красульку
пацягнуў за рогі

зарыкала так жалобна
бедная жывёла
i мне сэрца гэтым рыкам
як нажом парола

жонка плача лямантуе
гэтак па дзіцяці
за труною йдучы плача
хіба толькі маці

я йшоў збоку і здушылі
горла мне залозы
ў поле выйшаў  паліліся
з вачэй самі слёзы

