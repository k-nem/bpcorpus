там на волі за сцяною
людзі чуюць што жывуць
i з вясёлай сумятнёю
вечароў калядных ждуць

ў хаце ўся сям’я збярэцца
за сталом каля гаршка
i прыветней мігатнецца
бляск у вокнах бедака

ад каляд па вадахрышчы
будуць весела гуляць
вечарамі на ігрышчы
бубен скрыпка зазвіняць

i сягоння як і ўчора
пойдзе ходарам сцяна
хоць на момант сціхне гора
перад чаркаю віна

крык і гоман шум і песні
як разыдуцца ў мароз 
не адно рабро там трэсне
не адзін стаўчэцца нос

п’юць гуляюць там багата
шум ігрышчы  куцярма
словам там усім вам свята
толькі мне яго няма

тыя ж краты тыя ж дзверы
дзень і ночку пад замком
той жа звон ліхі без меры
рэжа сэрца як нажом
што ж гуляйце безгалоўе
бутлям скваркам куляшу
я ж за ваша ўсіх здароўе
пайку хлеба упішу

