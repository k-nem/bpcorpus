выпраўляла маці сына
з калгаснае хаты
не на службу у чужыну
не к дзяўчыне ў сваты

выпраўляла і казала
мой сыночак мілы
ужо маеш ты нямала
розуму і сілы

пойдзеш ты у свет і людзі
хадою адважнай
прад табою слацца будзе
край наш неабсяжны

не зазнаеш крутых сцежак 
сыты і адзеты 
вартаваць ты будзеш межы
краіны саветаў

не зазнаеш тамка гора
будуць паважаці
даглядаць цябе не горай
як родная маці

не ў салдатах быць пад царам
пад кнутом жандарскім
служыць будзеш ты саветам
справе пралетарскай

выпраўляла маці сына
з калгасных загонаў
каб служыў той верна ўчынна
арміі чырвонай

