і зелень і кветкі і песні
і неба вясёлая яснасць
ні цьмы той ні снегавай плесні
дзе глянеш  адна братка шчаснасць

свет цэлы зіяе каберцам
шум нейкі ад пушчаў нясецца
з грудзей як не выскача сэрца
душа кудысь рвецца ўсё рвецца

прачнуліся нівы і хаты
ўся ў полі людская сямейка
за сошкай шнуруе араты
ля статка іграе жалейка

з сяўнёю сявец пахаджае
на скібіны валіцца зерне
знаць сіла ў сяўца немалая
захоча  і свет пераверне

гэй гэй хлебаробе мазольны
пан сошкі і коскі і поля
кінь выгляд слязлівы нявольны
у тваіх руках слава і доля

