у кожнага з нас
ножык 
адменнага ляза
у кожнага з нас
кошык 
крынічная лаза

па ельніку мы кружым
ці ёсць баравікі
мы іх у печцы сушым
і ніжам на шнуркі

нясём удвух у свята
да крамніка здаваць
насушана багата 
рублёў на дваццаць пяць

рублі  дарослым
дробязь
кладзём сабе ў кішэнь
сялом  усе так робяць 
красуем цэлы дзень

чаго захочам 
купім
здаволены сабой
імчым між пнёў між купін
куды  у ельнік свой

на мох пасеўшы ў засень
у ельнічку густым
цыгаркай
сценька разін
як сталыя дымім

над намі звісла вецце
пад намі 
мураўі
у неба дым віецца 
два тонкіх ручаі

за дымам думкі следам
плывуць 
мая твая
ты марыш быць паэтам
быць трактарыстам  я

над ельнікам імглістым
плыве за годам год
стаў друг мой трактарыстам
а я 
наадварот

праз вёсны леты зімы
на роднай цаліне
я чую гул любімы
 працуй там за мяне

паўз ельнік ён праедзе
па дружбаку ўздыхне
верш трапіцца ў газеце
 пішы там за мяне

мы вершы з ім напішам
зямлю дагледзім з ім
адным дымком падышам
і ельнікам адным

