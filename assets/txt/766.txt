з плачам думкапесня льецца
па замучанай старонцы
з плачам рэха адаб’ецца
ці ты ўзойдзеш калі сонца

маціўдоўка сірацінка
паглядаюць у аконца
дагарэла ўжо лучынка
ці ты ўзойдзеш калі сонца

пхнецца сцежкай падарожны
няма хлеба ўжо ў катомцы
цэль далёка зблудзіць можна
ці ты ўзойдзеш калі сонца

мужык з горам ляжа ўстане
пляце байкі дзеткам жонцы
толькі чутны уздыханні
ці ты ўзойдзеш калі сонца

шнур бядак пахаў да поту
марны ж колас на саломцы
ні красы той ні ўмалоту
ці ты ўзойдзеш калі сонца

беззямельны згубіў долю
хоць шукай з бяды ў палонцы
ні той хаты ані поля
ці ты ўзойдзеш калі сонца

путы катаргі астрогі
сібір поўная бясконца
ні той праўды ні дарогі
ці ты ўзойдзеш калі сонца

з плачам думкапесня льецца
па замучанай старонцы
з плачам рэха адаб’ецца
ці ты ўзойдзеш калі сонца
 ці ты ўзойдзеш

