кожны дзень гінуць мужнасць і святасць
кожны дзень выпускаючы дых
паміраюць хлапчынкі распятыя
і збавіцель не помніць пра іх
ў зыркіх ранах крывавыя голыя
што ні дзень павісаюць яны
на крыжах з бамбука магноліі
і суровай паўночнай сасны
не паспеўшы зрабіцца мужчынамі
сустракаюць са зброяй бяду
галаву не на грудзі дзяўчынам
а на слізкую плаху кладуць
плацяць катаргай і эшафотамі
за братоў сваіх душу жывую
хочуць дыхаць  задушаць гаротаю
хочуць думаць  ссякуць галаву
у чырвонай ад сонца касціліі
ў парнай сельве і ў зорных ільдах
кожны дзень яны бураць бастылію
чалавечы свой просты жах
але йдуць і за век свой ратуюць
за дзіцячы след на траве
за высокую годнасць распятую
за найменне тваё чалавек
дзе плаціць яшчэ столькі даводзіцца
за свабоды ўласнай лядо
о зямля святая калодніца
гора мужнасці смерці юдоль
у былым іх  трушчобы няветлыя
у сучасным  глухая турма
і няма для іх раю светлага
і суда іхнім катам  няма
толькі час вам уздасць поўнай мераю
але ўсё ж  пакуль прыйдзе той час
калі ёсць на зямлі гэтай вера
калі варта жыць  то для вас

