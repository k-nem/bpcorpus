на спакойны і радасны дом над акою
нахіляюць зялёныя косы бярозы
ў буйным кветніку  ружы што снегам бялеюць
чырванеюць пралітай крывёй і жаўцеюць як здрада
ружы маняць бо ў жніўні не падае снег
а муры зялёныя ад рэфлексаў
сакавітай і чыстай садовай лістоты
як сярэдневяковы ізумруд маўрытанскі
адштурхнуць абясшкодзяць вераломства і кроў

я жыву ў гэтым доме працягнуўшы
да светлага сонца далоні
мне тут чыста і ціха вандроўнаму мараку
нават хмурнаю раніцай
калі чорны туман
як татарскія коннікі
пераплывае пустую аку
кот пярэсты спадчына казакова
значна горшая за яго апавяданні
ноччу звонкай і цёмнай прыходзіць з гулянкі 
нават трохі пазней чым прыходжу я
кабіясам лезе ў акно пакоя
і спачатку кладзецца на чамадане
а пасля  якое шчасце яго не заўважылі 
лезе ў ложак кладзецца на ногі і даўнюю песню
заводзіць
пра цудоўныя хаты дзе мучаюць дзеці яго
о дыханне дзяцей
спакойнае мірнае соннае
як паўночнага ветру павеў
да якога цягну я руку
гэта чорны туман
або можа татарскія коннікі
з гор паўзуць
і плывуць праз пустую аку

тут найлепшая бабця на ўсім белым свеце
з добрым даўнім імем і бяссонніцай і дабрынёй
і унучка найлепшая з добрых капрызніц
а ўладар гэтай вілы  найлепшы з тэатральных
тыранаў
галаву прастралі перад ім  і ён усё роўна заўважыць
што скразнога дзеяння ў гэтым учынку няма
ён даводзіць мяне станіслаўскім і хемінгуэем
выклікаючы ціхую ярасць у сэрцы маім
бо не можа заўважыць што геній бязмерна мацнейшы
за вышэйпамянёных тытанаў жыве ў яго доме
і стварае трагедыі пышнай сусветны шэдэўр
ўрэшце бог з ім ён геній таксама і ў слаўным
двухтысячным годзе
восем дзірак нашчадкі ў знадворнай сцяне
прасвідруюць
і павесяць на вілу з пароскага мармуру дошкі
каб зявакі глядзелі на іх як варона на палкае сонца
тупа дзюбу раскрыўшы
тут заўтра вялікае свята
сорак шэсць гадавін гаспадар па зямлі пахадзіў
па вяршынях і прорвах на нашых няпэўных дарогах
крочыць столькі гадоў  гэта трэба як хочаце ўмець
мойра дай яму шчасце і сонца і палкі агонь неспакою
сотню вёснаў і восьмай карціны маёй ухваленне
назнарок не кажу я нічога пра пані
што дала гэтай віле імя і прытульнасць
што ўзрасціла рабіны і дрэвы і ружы
што аўсянаю кашаю корміць мяне
нездарма яе скульптары лепяць
мяне яны вылепяць пэўна
ў трыста год без зубоў
без ідэй без радкоў без душы
мікельанджэла
вакары
глебавы
бембелі
краўчанкі
бандарэнкі
кановы
і яхмесы свету
плюньце на геніяльнавакхічную храпу маю
і ваяйце жанчын
і яе
тарускую неферціці
з яснай дзіўнай усмешкай
з доўгай шыяй
і сапфірам занадта спакойных вачэй

я сяджу за сталом
і расчынены шыбы аконныя
ад капелы дарожка
лягла на цяжкую раку
з процілеглага берага
пасмы туманаў 
татарскія коннікі 
з гор паўзуць на мяне
і плывуць праз начную аку

гэта ты іх паслала праз вёсны пагоняй за мною
каб яны узялі мяне зноў у крэпасці белай і чыстай
каб ізноў маю шыю абвіў смяротны аркан успамінаў
каб прывёў у хлусню мяне дымчаты хмарны табун
ты дурнічка усё скончана
тут ад бяроз над парканам
да усмешкі да спрэчкі  іначай усё і ясней
ўсё не так як з табою забытай даўно непатрэбнай
ні адценнямі слоў ні вачыма ні цеплынёй

адмаўляюць чырвоныя ружы твой рот а белыя 
зубы твае адмаўляюць
адмаўляюць пахучыя косы бярозы  твае валасы
адмаўляе ака твае вочы
адмаўляюць лясы тваю слабасць
ветра шум адмаўляе далёкую музыку слоў

і няхай на хвіліну здаецца мне
што былога сады расцвітаюць
што над светам вясна затрубіла на срэбнай трубе
што мне нельга што ў гэтым спакоі
былое маё ажывае
што кахаю кахаю
безнадзейна кахаю
павар’яцку
шалёна
кахаю цябе

ўсё адно я навал не хачу
каб рамонкі тапталі і золата доннікаў
толькі праўду люблю й чысціню
і адданую сябра руку
і таму хай плывуць праз аку
туманоў тваіх дзікія коннікі
хай плывуць
не прайсці ім аку

разам з жартамі песняй і сонечных зайчыкаў роем
разам з яснай усмешкай няўхільнага жніўнякасца
мы стаім супраць раці тваёй
як малая і стойкая раць
што чакае
ўтрапёнага бою
знае ўсё і стаіць з найвышэйшым спакоем
                                                  
знае ўсё
але будзе стаяць
да канца

