жыў на вёсцы кулачок
а ў яго  каровы
у саўгасе ж быў бычок 
завадскі здаровы

яшчэ ёсць у кулачка
шмат чаго багата
у яго была й дачка 
гладкая агата

закахаўся у дачку
кіраўнік саўгасу
а чаго ж глядзець бычку
ён не траціў часу

покуль кляўся кіраўнік
у каханні шчырым
дык кароў кулацкіх бык
пакахаў з чатыры

пахаджае па дварэ
маладзец рагаты
з кулака ён не бярэ
аніякай платы

задаволена раве
рызыкантасілак
у рагатай галаве
не шукаць памылак

хай працуе ён здароў
хоць у дзесяць столак
хай кахае больш кароў
ды прыгожых цёлак

вось наконт кіраўніка
погляд болей строгі
ён  ці сябар кулака
ці мо бык бязрогі

што кулацкі цягне воз
дый не разумее
хай накруцяць яму хвост
хто хруціць умее

