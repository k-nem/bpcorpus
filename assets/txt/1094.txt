зашумеў на лад суровы
вольны вецер сонца сын
з родных ніў з палёў з дубровы
шмат нясе ён мне навін

а навіны невясёлы
паліць вораг нашы сёлы
топча нівы сенажаці
няма літасці к дзіцяці

ні к жанчыне ні к старому
забірае скарбы з дому
ненаедны злы і люты
чыніць здзекі і пакуты

нелюдзь вырадак шалёны
кроўю піша цьмы законы
для няволі гора згубы
звер нямецкі шчэрыць зубы

ды прыціх мой родны вецер
шэпча мне змяніўшы тон
не сумуй браток як смецце
вольны люд змяце палон

не сагнуў ён спіны шыі
зброю ў рукі ўзяў ізноў
на дарогі баявыя
ён павёў сваіх сыноў

росіць вораг кроўю чорнай
багуны і верасы
i гамоняць непакорна
беларускія лясы

не зламаць народнай сілы
дзікім ордам у баю
а я ім на іх магілах
марш хаўтурны прапяю

