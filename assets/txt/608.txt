пытаеш ты якім быць трэба
зямлі забытай песняру
як у шуканні вечным хлеба
знайсці яснейшую пару

о не хадзі к другім за радай
у пушчы сонца не шукай
дабудзь з сваёй душы ўсе праўды
сваіх дум сэрца запытай

хай сэрца сэрца не баіцца
душа з душою хай пяе
на думках братніх як на скрыпцы
ты песні выгалась свае

за родну песню будзь ваякай
не жджы заплаты ад людзей
пясняр  слуга слугі усякай
пясняр і цар усіх царэй

дзе зор гуляюць хараводы
зірні зухвала без трывог
прагледзь нябесныя ўсе ходы
каб аж задумаўся сам бог

падслухай шэпты зямліматкі
у скарбы ўсе яе заглянь
каб аж пайшла весць ва ўсе хаткі
як з ніў найбольшую браць дань

шчаслівы ты ці нешчаслівы
будзі сыноў сваёй зямлі
над беларускай соннай нівай
нязгаслы светач распалі

глядзі  ўскалышыцца прачнецца
мільённы прыспаны народ
і вокліч славы пранясецца
пяснярскай славы з роду ў род

ты у сваім вянку цярністым
убачыш міртавы вянок
і важна слаўлен песнярыста
на той свет сойдзеш як лісток

памёр пясняр над белым крыжам
за годам год перабяжыць
няпамяць імя пяўца зліжа
а песня будзе жыць і жыць

