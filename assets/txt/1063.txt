стань глянь на захад паслухай
чуеш ты шум патайны
чуеш як воража глуха
сунецца ценем разруха 
постаць пажараў вайны

слухай  на ўсходзе далёкім
чуеш як вые шакал
злодзей разбойніцкім крокам
лезе і навідавоку
правіць крывавы свой шал

чуеш як ляскаюць косці
голад вандруе ў паход
ліха няпрошанай госцяй
ходзіць аслепшы ад злосці
ладзіць пусты карагод

чуеш ты  гар’ю дыхнула
бачыш ты  пыл і імжа
цень паўстае калігулы
бой барабаннага гулу
коціцца зза рубяжа

прошласці смродныя трупы
пошасць па свеце нясуць
з жорсткай развагаю тупа
нішчаць сядзібы халупы
супраць жывых паўстаюць

бродзяць зладзюгі сукрыта
шпегі і зграі начніц
змовы вядуць ядавіта 
слінай шалёнай разліта
злоба замежных сталіц

ткуць на нас ворагі сеці
зброю куе на нас зброд
цесна ім з намі на свеце
сонца іх нашае слепіць
гне іх наш росквіт узлёт
падаюць гнілі падпоры 
часы паклалі свой знак
чуюць пагібель пражоры
гаснуць іх сонца і зоры
тоне ў імгле іх маяк

станем жа чуйна на варту
нашай зямлі і граніц
стрэнем іх сталінскім гартам
біць будзем крэпка упарта
дзікіх вандалаў начніц

