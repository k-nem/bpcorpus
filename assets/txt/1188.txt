над заціхшаю дарогай
лес развесіў плашчшацёр
не чутно нідзе нічога
лес стаіўся і замёр

ахінула ноч прасторы
чорным полагамруном
дуб стары на касагоры
спіць трывожным чуткім сном

прытуліўшы плечы к дубу
цішу ловіць вартавы
а чыю варожыць згубу
над балотам крык савы
глуха ў лесе дзесь далёка
неба свеціцца ў агні
не спускай дазорны з вока
шлях знямелы не засні

чуеш  гул гудзе дарога
скалыхнуўся сонны бор
з дуба волата старога
падаé сігнал дазор

зпад комляў шурпатых
з гушчэчы лясной
ваякаў надзейных
выпоўзвае рой

вядзе іх ляснічы
праз дзікі гушчар
ідуць партызаны
рыхтуюць удар

бясшумна як цені
аточваюць шлях
вінтоўкі гранаты
у іх у руках

абапал дарогі
залеглі ляжаць
а там аж якоча
пад коламі гаць

паўзуць як страшыдлы
армады машын 
стары і вядомы
нямецкі то клін

узлесак мінае
змяіны іх хвост
глядзяць партызаны
з ляснічым на мост

атульвае мосцік
унізе імгла
там загадзя ўночы
хадзіла піла

падкопвала насып
рыдлёўка тайком 
змагайся як можаш
з фашысцкім ваўком

калона ўжо блізка
гудзе бранявік
на мост набягае
ускочыў і  брык

сталёвая глыба
нырае на дно
i следам другая 
бабух у багно

заляскала рэзка
аб броню браня
пайшла завіруха
пайшла сумятня

ляціць грузавая
наўзбоч пад адкос
загаўкалі гады
крычаць  was ist los

ў адказ ім жалезны
пасыпаўся град
рвуць гадаў на часці
асколкі гранат

запазніўся месяц цьмяны
стаць на варту ў гэту ноч
i не чуў як партызаны
білі злосных патароч

толькі зараз ён пабачыў
як свяціўся касагор
дзе магутны дуб маячыў
дзе гарэў машын касцёр

i ўсё ціха ў лесе стала
на шляху датлеў пажар
зложыць нам былін нямала
беларускі лесгусляр

