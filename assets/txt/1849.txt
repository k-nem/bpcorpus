

у цяжкай працы мы жывём
спачынку мы не знаем
ядзім нясмачна горка п’ём
а што за гэта маем
пагарду тых каму ідуць
работы нашай плёны
што нашай працаю жывуць
ўспаёны і ўскармлёны
руку нам грэбуюць падаць
ім простасць разіць вочы
душы не хочуць ў нас прызнаць
бо мы  народ рабочы
глядзяць на нас як на сваіх
валоў нямых бясслоўных
працуй працуй ды слухай іх
тваіх паноў знароўных
сваёй не важся воляй жыць
стлумі свой розум просты
парадкі іхнія судзіць
на гэта  не дарос ты
з дзяціных дзён аж да труны
цярплівасці нас вучаць
спрабуй не слухаць іх  яны
без літасці замучаць
ў адно змяшаныя з быдлём
мы так жылі адвеку
аднак мы хутка зажывём
як следна чалавеку
панамі ў свеце будзем мы
і свой лад пастановім
насталім толькі ўсе ламы
і дзюбы кайл падновім

