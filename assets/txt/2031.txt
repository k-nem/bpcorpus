быў хлопчык як хлопчык 
гуляў сабе рос
не думаў да часу
пра будучы лёс
меў шмат закадычных
адданых сяброў
гусей з імі пасвіў
і нават кароў
і розум ён чэрпаў
з адных з імі кніг
але яўтушок быў
спрытнейшы за іх
умеў нацянькі ён
да мэты ісці 
пачаў вызначацца
пачаў ён расці
начальнікам хутка
зрабіўся яўтух
і дружбы хлапечай
агеньчык патух
сябры працавалі
а ён усё рос
і стаў задзірацца
ўгару яго нос
ад велічы ўласнай
праз год ці праз два
аж стала кружыцца
ў яго галава
не бачыў зямлі ён
не бачыў людзей
як быццам сурочыў
яго ліхадзей
і помы і намы
яму па чарзе
дакладвалі што там
такое ўнізе
на подпірках так ён
хадзіў па зямлі
на ёй жа ухабы
і ямы былі
аднойчы няўдалы
някемлівы нам
не ўспеў папярэдзіць
ад здрадніцкіх ям
і плюхнуўся ў яму
знянацку яўтух
і гэта вялікі
вялікі быў плюх

