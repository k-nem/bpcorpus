я пакідаў маленства край
дзе жыў жыццём вясёлым
прыйшла і мне чарга бывай
сказаць лясам і долам

глядзелі зоры на мяне
здалёк як на другога
нібы за жорава мяне
лічылі маладога

глядзелі з вокнаў аганькі
мне ўслед з трывогай шчырай
нібы ў далёкі і цяжкі
я падымаўся вырай

зямля шаптала мне  ляці
спяшайся жораў ранні
цябе чакаюць у жыцці
усе выпрабаванні

яны стаяць за радам рад
з крыві агню з жалеза
ляці няма шляхоў назад
да салаўёў і бэза

адчуў я прагу вышыні
зямля дала мне сілы
мяне ўзнялі юнацтва дні 
майго адлёту крылы

свіст кулі чуў я на вайне
штык не здымаў з вінтоўкі
там нібы з жорава з мяне
ляцела пер'е толькі

дзе ні праехаць ні прайсці 
я поўз я лез упарты
я не шкадую дзесяці
не бітых біты варты

каб нават я забіты лёг
на дно сырой магілы
скарыцца б і тады не змог
свае не склаў бы крылы

я б зажадаў яшчэ зазнаць
адно выпрабаванне 
з магілы ўстаць хоць цяжка ўстаць
каб зноў убачыць ранне

адмыў бы я імглу з вачэй
у ручаі самохаць
зямлю атрос бы каб людзей
зямлёю не палохаць

рвануўся б з месца каб набраць
паветра ў грудзі й жылы
няхай ляцяць ляцяць ляцяць
майго юнацтва крылы

