замаўкаюць птушыныя звонкія спевы
калі восень прыходзіць у край наш лясны
і як свечкі вакол ярка ўспыхваюць дрэвы
на праводзінах лета на памінках вясны

там дзе восень ідзе лес шумлівы радзее
вецер гоніць хмарыны зза цёмных ялін
грозны чуючы сівер лісты як надзеі
аблятаюць на дол з пачарнелых галін

я ўлюбёны ў жыццё не скаруся пагрозе
на праводзінах тых на памінках старых
выйду з лесу і стану ў зімы на парозе
дрэвам я што лістоў не губляе сваіх

я трымаў іх з вясны да вясны датрымаю
не развею па свеце не кіну ў бяду
дружным пошумам іх новы май прывітаю
і з адзінаю просьбай на дол упаду

 адгукніся вясна мне зязюляй зза рэчкі
дай яшчэ раз прыпасці да любай зямлі
і каштанаў сваіх незгасальныя свечкі
над маёй адшумеўшай вясной запалі

