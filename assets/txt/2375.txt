а я маладых не лаю
за доўгія валасы
а я маладым не раю
галіцца дзеля красы

не бэшчу ні міні ні максі
а джынсы і сам надзеў
былі б толькі твары не маскі
у маладых людзей

ды ласкі пабольш назапашана
стрыманай без маны
на працу як мы ў рукапашны
ўжо сёння ідуць яны

шырокі там гальштук ці вузкі 
дык гэта дальбог не бяда
прыхільнікам бітлаўскай музыкі
я сам зраблюся бадай

вось толькі жылі каб цвярозей
астатняе ўсё  лухта
абы ім свяціў на дарозе
надзейны і яркі ліхтар

а трэба  пойдуць на міны
на танкі
не задрыжаць
а што там  максі ці міні 
самім маладым вырашаць

