будзіць матка сваю дочку
 ўстань дачушка залатая
унь і сонейка з лясочку
на пасцельку заглядае

ўстань паслухай як у лесе
свішчуць пташкі і гамоняць
вераб’і крычаць на стрэсе
і смяюцца з цябе соні

а як цёпла каб ты знала
мёду пах ідзе ад грэчкі
ўстань а ўчора ж ты казала
буду пасвіць я авечкі

ну дачушка не лянуйся
выжань іх на прорасць нашу
ўстань умыйся ды абуйся 
трэба ж выгнаць іх на пашу

ўстала дзеўчынка малая
плача сеўшы на пасцелі
i авечкі праклінае
а каб іх ваўкі паелі

 вось дурная кажа матка 
ці ж то можна гэтак клесці
як з’ядуць ваўкі ўсё стадка
што ж сама ты будзеш есці

сама ж любіш нябось мяска
i аладкі мазаць тукам
дык і пасвіць трэба краска
пры авечках стаяць крукам

а хвалілася  ого я
ну  не плач  ох ты  блазнота
плача горш дзіця малое
ох як пасвіць неахвота

самой матцы нінкі шкода
дый куды ёй пасвіць стадка
які розум яе годы
чуць сама не плача матка

