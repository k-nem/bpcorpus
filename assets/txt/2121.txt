байка
ён быў выдатны тэарэтык 
па спорту воднаму мастак
і што няправільна не гэтак
а трэба правільна вось так
заўсёды хораша тлумачыў
аматарамплыўцам
але як плавае ён сам
таго ніхто не бачыў
вось раз на ранішняй зарадцы
у хвалях быстрае ракі
трэніраваліся спартсменыюнакі
а ён стаяў на кладцы
іх недахопы падмячаў
як лепей плаваць навучаў
што значыць кроль што значыць брас
калі гаворка йдзе пра найвышэйшы клас
як авалодаць батэрфляем
якому мы увагі не ўдзяляем
тлумачыў хлопцам без канца
як правільна даваць нырца
каб у глыбінях апынуцца
і як з глыбінь назад вярнуцца
так доўга б ён чытаў яшчэ натацыі
з уласнай дысертацыі
ды як на злосць пачаў з ім нехта спрэчку
наш майстар так расхваляваўся
спрачаючыся з юнакамі
і так размахваць стаў рукамі
што аж на кладцы не ўтрымаўся
і шабултых у рэчку
 ну ён цяпер пакажа клас 
сказалі хлопцы ўраз
ды што за чорт чакаюць ждуць
яго няма а бурбалкі ідуць
усплыў зяхнуў
рукой махнуў
як быццам развітаўся
і зноў на дно падаўся
тут непярэліўкі і хлопцы праз хвіліну
цягнулі майстра за чупрыну

а не было б тае бяды
каб плаваць ён вучыў паводдаль ад вады

