мой міленькі прыйшоў ка мне
па захадзе ўжо сонца
і ціха ў цёмнай цішыне
пастукаўся ў аконца

заныла сэрцайка маё
як гэтае пачула
сваё зняла я акрыццё
і на зямлю ступнула

ў кашулі выйшла я на двор
да любага з святліцы
а неба рдзела ўжо ад зор
шумеў лес над крыніцай

шлі ветры пелі пра красу
хісталі стан любыя
і распляталі мне касу
і ласкаталі шыю

на прызбе селі мы ўдваіх 
і моўчкі паглядалі
як цені з хат і пунь сівых
то ніклі то ўставалі

мяне к сабе ён прыціскаў
к грудзі туліўся белай
глядзеў у вочы уздыхаў
і штось шаптаў нясмела

сляза жывая за слязой
з маіх зраніц сплывала
ў адно мяшалася з расой
што на пяску ляжала

а ночка пела з бліскам зор
нам смелы гімн кахання
смяяўся плакаў сіні бор
да самага світання

і мілы выйшаў ад мяне
адзін пайшоў к пагонцы
а ўслед за ім у цішыне
ўзыходзіла ўжо сонца

