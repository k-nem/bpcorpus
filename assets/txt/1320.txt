схіляецца дзень к надвячорку
ў зняменні стаяць тапалі
i слухаюць песнюгаворку
арыкаў ташкенцкай зямлі

а колькі іх тут  і не злічыш
i мера не мерана ім
двор кожны і кут маляўнічы
ім рады як дзецям сваім

скрозь сетку лісцянай адзежы
паказвае сонца свой твар
а я пазіраю на межы
дзе захаду грае пажар

у спёртым паветры заслонай
звісае над горадам пыл
а захад  празрыстачырвоны
не жывіць ён хмар  няма сіл

сухое узбекскае неба
скупое на дождж і на гром
i цешыцца марна не трэба
што новы дзень прыйдзе з дажджом

што громы душу мне ўзвяселяць
i ўзрадуюць хмары мой зрок
у чыстай прахладнай купелі
не ўмыецца заўтра дзянёк

i я ў засмучэнні і ў болю
гадаю аб краі сваім
i шмат бы сказаў ды даволі
мне смутак есць вочы як дым

