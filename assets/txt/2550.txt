яшчэ ён не пусты
наш куфар старажытны
цвіце ў ім лён густы
і каласіцца жыта

у куфры тым ляжаць
з ільну і кветак скарбы
лясы і сенажаць
далі свае ім фарбы

мастак адзін рашыў
зарысаваць узоры
дзяўчат разварушыў
а ім чамусьці сорам

прасіў падзвіжнік той
іх  у імя мастацтва 
з нейлонавай красой
на вечар развітацца

а хлопцаў вон хутчэй
няхай ля ганка мокнуць
ад хітрых іх вачэй
завесілі ўсе вокны

а фарбы аж пяюць
пахарашэла хата
на прыгажосць сваю
дзівуюцца дзяўчаты

а ў полі вярба
што ні убор  то песня
каханне і журба
дзявочае прадвесне

а бедны ж быў народ
і людзі гаравалі
і трупы кожны год
на ручніках спускалі

а тут жа кожны штрых 
не з нітак а з праменняў
фантазія майстрых
людскія летуценні
абрусы ручнікі
і посцілкі  на дзіва
любоў жыццё вякі
і ўся мая радзіма
не буду варажыць
аб густах і жаданнях
я знаю скарб ляжыць
у куфрах старадаўніх

