дарог у свеце вельмі многа
а ты між іх сваю знайдзі
няхай далёкая дарога
    а ты ідзі
    а ты ідзі

няхай цябе віхор збівае
няхай трывожна даль гудзіць
няхай сцяжынку замятае
    а ты ідзі
    а ты ідзі

няхай звісаюць цемрай ночы
а ты на зорку ўдаль глядзі
няхай пясок і золь у вочы
    а ты ідзі
    а ты ідзі

няхай абы ты верыў прагна
няхай жуда няхай адзін
няхай каменне твань і багна
    а ты ідзі
    а ты ідзі

