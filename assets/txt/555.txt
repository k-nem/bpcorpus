аб горы няволі народа
аб тым што народ мой ускрэсне
была мая ў цяжкіх нягодах
скаваная сумная песня

народныя думы і казкі
давалі мне сілы нямала
а моладасць прагнула ласкі
а моладасць ласкі не знала

а песня з народам упобач
ішла і хісталася ў полі
гаротнасць была яе здобыч
спявала ў праклятай няволі

і крыўда крывава смактала
мне долю маю маладую
мінула пракляццяў навала
год дваццаць у шчасці жыву я

і сёння не тое іначай
не знаюць стамлёнасці думы
душа не сумуе не плача
пявучыя вокала шумы

гамоняць зялёныя сосны
шумяць у прысадах бярозы
жыву я ў квяцістыя вёсны
знікуль не пужаюць пагрозы

сягоння з народам шчаслівым
я святкую свята ўрачыста
багаты ўраджаямі нівы
буяюць пяюць каласіста

у песнях павыраслі крыллі
лунаюць пад неба край свету
хоць продкі заснулі ў магіле
красуюць патомкі за гэта

паклон мой народу за песні
што даў навучыў як складаюць
спяваў іх калісь у прадвесні
сягоння вясну апяваюць

паклон мой народу ад сэрца
што сілу даваў да змагання
хай далей жа сэрца ў даль рвецца
да сталінскіх зораў світання

