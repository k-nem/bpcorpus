шчыра дзякую вам за пяснярскі прывет
якім міла мяне прывіталі
так цярніста жыццё столькі мук столькі бед
вы другое жыццё паказалі

дзе шыбуюць арлы над імглой пад імглой
дзе дух вольны пануе свабодна
песню дзіўную я чую смутнай душой
і к старонцы праношуся роднай

да папарных тых ніў да пахіленых хат
да людзей тых акрыўджаных доляй
і да наспаўкрыжоў пад якімі спіць брат
да нямых курганоў сярод поля

па ўсім гэтым блуджу думкай сцішнай сваей
жалем сціснецца сэрца заб’ецца
ўкруг кіпіць барацьба таго верх хто дужэй
віно з кроўю мяшаецца льецца

вочы бачаць усё адчуваю я ўсё
слепа хочацца верыць парою
што міне сіла зла што другое жыццё
павядзе нас другой пуціною

што ў руках песняроў струны дрэмлючых лір
загрымяць новай песняй народам
і сыдзе на зямлю зніме горасці кір
анел радасці славы і згоды

жычу ж такжа і вам к гэткай дзіўнай пары
з божай іскрай жывучы самнасам
польскай лірай сваёй зваць у блісках зары
і старонку маю ўспомніць часам

