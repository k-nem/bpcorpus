як хацеў бы я
па палях прайсці
i упіцца іх
пахам росамі

паглядзець зірнуць
як жыты растуць
як калосікі
наліваюцца

я хацеў бы знаць
як аплаціцца
праца трудная
рук мазолістых

як багаты рост
ярыны ў палях
селянінральнік
повен дум якіх
ці ён смуціцца
пазіраючы
што труды яго
так марнуюцца

ці ён цешыцца
ў полі ходзячы
па мяжах жытах
у святы дзянёк

i пад шум хлябоў
ціха моліцца
каб дазволіў бог
ураджай сабраць

i каб бураград
з навальніцаю
не пашкодзіла
працы радасці

толькі ж мне няма
светлай волечкі
i з турмы ніяк
мне не вырвацца

