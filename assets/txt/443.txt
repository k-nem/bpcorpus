я буду маліцца і сэрцам і думамі
распетаю буду маліцца душой
каб чорныя долі з мяцеліцаў шумамі
ўжо больш не шалелі над роднай зямлёй

я буду маліцца да яснага сонейка
няшчасных зімой саграваць сірацін
прыветна па збожных гуляючы гонейках
часцей заглядаці да цёмных хацін

я буду маліцца да хмараў з грымотамі
што дзіка над намі гуляюць не раз
каб жаль над гаротнымі мелі бяднотамі
градоў перуноў не ссылалі падчас

я буду маліцца да зорак і жаліцца
што гасяць сябе надта часта яны
бо чуў як якая з неба з іх зваліцца
з жыцця хтось сыходзе на вечныя сны

я буду маліцца да нівы ўсёй сілаю
каб лепшаю ўродай плаціла за труд
збагаціла сельскую хату пахілую
надзеі збытымі убачыў наш люд

я буду маліцца і сэрцам і думамі
распетаю буду маліцца душой
каб чорныя долі з мяцеліцаў шумамі
не вылі над роднай зямлёй нада мной

