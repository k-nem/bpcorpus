не сумуй па мне старая
будзь здарова маці
вораг край мой разбурае 
ці ж сядзець мне ў хаце

ці ж на тое палівала
ты зямліцу потам
каб яна цяпер стагнала
пад фашысцкім ботам

ці ж на тое мне пра волю
пела над калыскай
каб марнела наша доля
пад пятой фашысцкай

лепш свабодным легчы ў полі
ад варожай кулі
чым аддаць сябе ў няволю
і цябе матуля

бараніць пайду свабоду
біцца з гадам лютым
што нясе майму народу
здзекі і пакуты

будзем жывы  будзем рады
лёсу маладому
а пакуль не знішчым гадаў
не чакай дадому

