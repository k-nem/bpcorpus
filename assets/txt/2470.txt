у зязюлі мне пытацца сорам
колькі год яшчэ я пражыву
сто гадоў у радасці і горы
жыў я не схіліўшы галаву

даваенных і пасляваенных
пасярод  гула раўла вайна
навучыла горда і сумленна
жыць да перамогі нас яна

выпаў мне тады білет шчаслівы
значыць лёс памнож на тры разы
пасадзіў я яблыні і слівы
шмат зялёнай пахкай драбязы

не сабе
а на зямлі братэрскай
дзе сяброў маіх узвод ляжыць
я гляджу на ўсё з высокай меркай
той вайны
і гэтак буду жыць

і адно на сэрцы турбаванне
каб гарачай ядзернай пургой
не змяло зязюлі кукаванне
і жыццё дзяцей зямлі маёй

