колькі той радасці у чалавека
болей работы трывогі турбот
ды сустракае вясною спрадвеку
з радасцю чыстай ён птушак прылёт

выгляне стомлены шпак са шпакоўні
першае лісце пачне шалясцець 
і ўжо на сэрцы лягчэй і спакойней
сам ты гатовы кудысьці ўзляцець

скажа таварыш твой шчырае слова
з добрай усмешкай унук падбяжыць
робіцца зноўку твой свет адмысловым
і адчуваеш як хораша жыць

сёння мне зранку працуецца весела
стукнула звонка ў шыбу пчала
ластаўка смутак крылом перакрэсліла
ліпа цвісці на двары пачала

