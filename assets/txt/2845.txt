дарогі корчмы ліра за спіною
ў гадах хрыстовых  бедным шкаляром
заспее ноч заспее дзень слатою 
паўсюль мне стол любоў цяпло і дом
у торбе за спіной  пяшчоты словы
для песняў клетка соль тытунь цацні
кашуля нож і вышыты суровы
нескарыстаны за гады ручнік
і горкіх жартаў поўныя кішэні
замест манет хто хоча  той бяры
а ўцерціся дадуць у кожных сенях
а не дадуць  абсохну на вятры
на кожным дрэве  дамавіты свепет
а я  па людзях мёд разношу свой
палі лясы з няроўным сілуэтам
і крумкачыны грай над галавой
пярун злуецца на мае справункі
дзьме ў грудзі мне раз’ятраны пахвіст
а я нясу на веях  пацалункі
ў расколе вуснаў  салаўіны свіст
адбітая у зрэнках бы ў палонцы
зямля мая ўстае перада мной
высокая і чыстая як сонца
чысцейшая бо плям няма на ёй
бязлітасная добрая святая
ўся зведаная як дзядоў палі
і кожны дзень нязнаная як тая
што не суседзі а багі далі
па ёй іду ад самага світання
рукамі гладжу глог і жаўтазель
каб кожны вечар за смугой барвянай
убачыць грыб страхі і журавель
і сесці пад страхой што пахне дымам
і песняю нягучнай ля агню
аддзякаваць шматлікім гаспадыням
за горкі хмель і вуснаў дабрыню
ласкавыя як жнівеньскае лета
адданыя як спелыя палі
глядзяць на руку ўспершыся кабеты
і ўспамінаюць што было калісь
трывожныя няўтульныя як сломкі
яны ў адрынах кудлы гладзяць мне
густыя сцежкі частыя карчомкі
па ўсёй сваёй азёрнай старане
і што мне недзе за высокай брамай
чырвоных прагных вокан каламуць
што ў ноч глядзяць і чамкаюць грыбамі
і думаюць што з часам праглынуць
што мне яны калі як дар адзіны
за тую песню што нясу ў карчму
чырвоных горкіх вуснаў арабіны
мне свецяцца  не ведаю чаму
калі за простую прыпеўку тую
ва ўсіх хацінах у маіх краях
мяне здаецца песціць і цалуе
уся зямля мая зямля мая
калі яна любоў рукамі ломкімі
ва ўсіх адрынах кудлы гладзіць мне
густыя сцежкі частыя карчомкі
па ўсёй маёй азёрнай старане

