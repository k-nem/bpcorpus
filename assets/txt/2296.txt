ад шчасця сэрца скача як дзіця
ад бед яно як млын шуміць начамі
варочае цяжкімі камянямі
падлічваючы горычы жыцця

ды сэрцу быць гадзіннікам не гожа
спынілася  і ўжо не завяду
яно секунды адбіваць не зможа
калі падкосіць смерць маю хаду

яго ў рамонт як здарыцца патрэба
я не аддам дасведчаным майстрам
і як стары гадзіннік не прадам
у дні нястач і бед за лусту хлеба

затое з ім далей у свой паход
я крок у крок датуль ісці гатовы
пакуль не скончыцца яго жыццёвы
на ўвесь мой шлях разлічаны завод

