люблю я вас мінскія святы
чырвоныя рэкі сцягоў
выходзяць на вуліцы песні
і радасць і наша любоў

з'язджаюцца госці з паўсвету
найбольш  партызанскай радні
у першых шарэнгах героі
іх зоркі зіхцяць як агні

гучыць у іх гонар ваенны
авеяны славаю марш
сівыя мае камсамольцы
я з вашага племя я ваш

і ўсё ж я заўсёды смуткую
як новае свята ідзе
бо падаюць воіны моўчкі
рады партызанаў радзей

усім абавязаны вам мы
мы кожную помнім з ахвяр
на дужых плячах свайго бацькі
сядзіць наш мільённы жыхар

усюды так светла і ярка
што з космасу мінск наш відзён
з вянкамі і кветкамі ціха
да мёртвых герояў ідзём

здаецца я чую іх голас
з апошніх прыстанкаў зялёных
а як там гадуюцца ўнукі
ці помняць хоць нашы імёны

стаяць у страі дом ля дома
нібыта баец ля байца
на вуліцы варвашэні
на вуліцы казінца

на вуліцы светлай казлова
на вуліцы веры харужай
па вашых святых запаветах
жывуць працавіта і дружна

