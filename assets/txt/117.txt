ходзяць гутаркі па свеце
летам і зімой
ад вашэці да вашэці
ходзяць чарадой

па балючай па вячыстай
б’юць усё струне
абяднеў мужык дачыста
аж чуцьчуць дыхне

звёў сваю нядолюдолю
у казіны рог
цёплай хаты ўдоваль поля
крыў бяднязе бог

скарб адвечны  гаспадарку
пераеў прапіў
цемнату бяду на карку
возіць як вазіў

думкі славы долі волі 
як і не былі
дрэмлюць недзе ў чыстым полі
ўзыдуць жа калі

трэба злое ўсё растрэсці
сонных разбудзіць
трэба новае ўсё ўзнесці
новы шлях адкрыць

ці што знаюць ці не знаюць
вось абы з бяды
так пяюць так адпяваюць
на усе лады

чуе ўсё мужык наш гэта
чуе кожны дзень
ды ўздыхае з лета ў лета
ды снуе як цень

ой не грэе хоць і свеціць
месяц над зямлёй
ходзяць гутаркі па свеце
ходзяць чарадой

