нават таленту не збярог
а ўсё выхваляўся нечым
як след развітацца не змог
бы знік у сярэднявеччы

спакой старажытных цаглін
лісце ля іх што піястры
і ён там малюе махрыстыя астры
што быць мне букетам калісьці маглі

калісьці мучыўся сачыў
у чаратах трымцела лодка
сінелі доўга касачы
дымкамі мая на ўзбалотках

хваліўся лепшаю з удач
а дараваць драбніц не ўмееш
дык для чаго тады касач
пяшчотна ўдалечы сінее

не быў ты ва фларэнцыі няблізкай
не вандраваў па тым шыкоўным месцы
чаго ж мяне раўняеш з адаліскай
на старажытнай фларэнтыйскай фрэсцы

стагоддзі тояць розныя абліччы
па іх блукаюць жабракі і франты
і ты ўва мне не бачыш беатрычэ
толькі таму што сам на жаль не дантэ

падобна за акном падрос вішняк
ад тостаў за еўропу і за азію
мы п'ём віно здаецца нам  мальвазію
і хочацца мне танчыць кракавяк

касцёл мар'яцкі неба адамкне
на ўзвышшы вавель высветліцца ў бліках
бывай  не ты а яма міхаліка
ідзі на ўсход і знойдзеш там мяне

жалейка скрыпка і бубнач
ад гукаў млосных звяла астра
у каляндарыку пазнач
дзень пасля спаса старэ място

яшчэ нічога не шкада
і нас не помніць брук памыты
а ты руку сваю падаў
бы разам век увесь пражыты

цябе шукаць між сытых скнар
што ў пустазеллі клумбу цыній
адзін махляр другі ліхвяр
а трэці проста злосны цынік

пастаў іх у адзіны рад
і незайздросны ўбачыш шэраг
які мундзір такі й парад 
бязглузды ваяўнічы шэры

о як жа мы ўмелі пры добрай нагодзе
бы кадр рамантычны ў любоўным кіно
на ноч пераблытваць часы і стагоддзі
у дзверы  няможна ішоў праз акно

і стрэлкі гадзіны лічылі няўзнак
і дэтэктыў недачытаны падаў
і муж за сцяною думаў  скразняк 
хвілінны парыў лістапада

вы так спакусна падміргнулі
што досыць  аніякіх спраў
гуллівы месяц свае гулі
ў аблоках лёгкіх распачаў

ужо займаецца дзянніца
у крэсле змяты сарафан
і як жа мне салодка сніцца
галавакружны ваш падман

руку падасць абыабы
я ж адзначаю падсвядома
яму так хочацца пабыць
на мове свецкай сябрам дома

няцяжка зразумець яго 
нядаўняга ўлюбёнца ліры
што не ўсвядоміць аднаго
мяняюцца не людзі а куміры

у дымцы ранняга змяркання
збягае сцежка крута ўніз
ты ўзвёў спатканні да кахання
а гэта проста мой капрыз

з крыштальным туфлікам не ходзяць
дзе заглынула ўсё дрыгва
дзе замест мроіва  куродым
гадзючнік з жабчыным кваква

каб не ўкруціцца ў нейкі зман
і ад сурокаў і ад звягаў
далёкіх інкаў талісман
купіла для сябе ў чыкага

цвіце ў ярах травадурман
світанне ўспуджваюць вароны
самотна як і талісман
той ад нічога не бароніць

калішні танец падэграс
мы для яго як манекены
не тое ўбранне не той час
і зразумела нашы сцены

на падаконніку  альяс
ёсць у пакоі нехта лішні
гучаў так доўга падэграс
што й ты міжволі стаў калішнім

так радасна лёгка ніколі
не падала грыўка на лоб
мы нейкія дзіўныя ролі
ігралі паўлета ўзахлёб

з наіўнасці ўскружанай нашай
смяяліся ўночы гудкі
расстаўлены крэслы і шашаль
і бляклай афішкі шматкі

пад адхонам фіялкі цвілі
і глыбелі стрыжыныя норы
мы не згледзелі нават калі
на цягнік пераскочылі скоры

і знікалі за ўзмахам рукі
тыя лёгкасць і пал дыхання
пакідаючы нам радкі
аповесцямі пра каханне

тут водар укропнай грады
і шпак малады на штыхеце
і флёксы цвітуць як тады
а след твой згубіўся ў тым леце

не помню ні слоў ні сказаў
з той  на ўсю ноч  сустрэчы
але больш аніводнага разу
не клялася я ў нечым вечным

гэты пакойчык анёл нам распіша
фарбамі нейкага яснага дня
ты чуеш якая нябесная ціша
якая нязнаная людству плыве цішыня

і мы забываем пра тлум і знямогу
ў палоне дасюль невядомага нам пачуцця
нібы дзесь высока расказваем богу
урыўкі з яшчэ недапісанай кнігі быцця

не крычы не буркай ты не леў
рукі пакладу табе на плечы
будзе заўтра справа наша блеф
а цяпер як кажуць шчэ не вечар

з маладосцю ўжо не сваякі
толькі водсвет ловіш мой дзявочы
ды шукае на падушцы ўночы
мой румянец жар тваёй шчакі

не ведаю чый ты каханак
і чуць не хачу пра гэта
бо ўжо здагадаўся ранак
што я цябе выкрала з лета

вось толькі ты сам чамусьці
ніяк здагадацца не хочаш
чаму перасмяглі вусны
і шчасліва смяюцца вочы

жаданае хуценька ляжа ў рэестры
дзе хлеб і да хлеба і мноства выгод
вясёлыя песні і тосты і фэсты
закручаны у нейкі дурны карагод

над вуллямі пчолы заўзята раяцца
расквечана поле бо лета якраз
і гэткія ж сны маляўнічыя сняцца
а лепшыя кветкі цвітуць не для нас

важкіх апраўдванняў рой
званкі тэлефонныя ўпотай
я ўсё разумею толькі не строй
хоць зараз з сябе ідыёта

пчолы гудуць кішма
радыя летняму раю
я і сама не тваё імя
ў снах сваіх паўтараю

у жмінды не возьмеш і змылка
а ў шчодрага  дзіркі ва ўсім
пагодзімся выйшла памылка
у часе не нашым стаім
ды кліча нас вулкі развілка
у вечнае лета без зім

і помняцца мне тыя пахкія флёксы
на вуліцы фоксаль на вуліцы фоксаль

пяшчоты не шкадуеш на падпітку
язмін цвіце дурман і слоў і паху
і яр п'янкі казыча былка лытку
якое свята нам наладзіў бахус

а раніцай бы вывеў нас з турмы
затушаваў паўсюль вясёлы колер
нібы яму вядома ўжо што мы
сюды не завітаем больш ніколі

наўкол даволі пекнаты
патроху сцішваю жаданні
трапечуць свечкі ўсе ў чаканні
і вось нарэшце радасць  ты

а воск сцякае на абрус
і пацяжэлі раптам плечы
мне даспадобы што ты хлус
так лазня у калядны вечар

не ведаю я кім ты спапялёны
якая крыўда выпекла да дна
жанчыны бы нямірныя плямёны
калі між іх не знойдзена адна

і я таксама ведаю не тая
што зможа свет перавярнуць наноў
ды не было ў мяне такога мая
даруй пакуль вяртаюся дамоў

аздобваем натхнёна сцены
страсаючы гадоў дурман
о мы героі дзіўнай сцэны
ўся дэкарацыя  падман

але яе не разбураю
бо толькі дробязь розніць нас
я ўсё трагедыю іграю
а ты  забаўны нейкі фарс

з травы падміргваюць анюткі
штось блытана даводзіш мне
ах божа мой лісток танюткі
бы шлеечка ад камбінэ

так засяроджвацца не варта
ці ж мала для размовы тэм
а шлеечкалісток упарта
заве ў анюткавы эдэм

на выхадзе пагаварылі крышку
прыбраны стол адбалявалі годзе
стаяць бы й не краналі іх кілішкі
на шчасце не разбіўся з іх ніводзін

хітрынкамі згасае свята ў зрэнках
паціху саступае месца жалю
але як ззяе ўся мая сукенка
ёй дастаткова што была на балю

зноў апынуліся на скразняку
пахне лускою і глеем
як трапятліва цалуе руку
быццам у вусны не ўмее

чымсьці нагадвае мосцік стары
падлогу ў зацемненай келлі
і халадок тут бы ў манастыры
а шчокі чамусь заірдзелі

усё за нас двары кусты
і нават шэпт цікаўны нечы
цяпер я ведаю што ты
ў мінулым многае адпрэчыў

а доказ позіркі твае
у бок эстраднае венеры
што так разгублена ў фае
цярэбіць беленькі каўнерык

і гэта глупства што далей
за шыбкаю ліхтар замерзлы
ты расціраеш свой алей
іграе ў тонкіх пальцах пэндзлік

я не прыеду больш сюды
хай набірае сэнс свой драма
пад назвай дзіўнай тры гады
і ноч яшчэ адна ў адама

ау ау палац гатычны
лёг зайчык сонечны да ног
агеньчык бліснуў эратычны
у вашым позірку дальбог

скідае пёрка голуб нам
любуемся разьбой калоны
вы штось гаворыце а там
бы пазяхаюць купідоны

яшчэ адной зіме канец
шукаюць вераб'і праталін
куды ж вы дзеліся ілжэц
нібы ў авацыях расталі

працёрты плюш стары да дзір
партэр здаля глядзіцца пляцам
я бараніла ваш мундзір
а вы схацелі быць паяцам

ну вось і скончана яна 
вясёлых клічнікаў паэма
любоўнай паузы  сцяна
ліхтар бы зорка віфлеема

не спакушай мяне не зводзь 
гучыць гучыць твой голас родны
чаму ж так вырашыў гасподзь
а шлях у бога ўсякі годны

я іх не ведаю дальбог
саперніц абмінула гэта
пылок унепрыкметку лёг
а я любуюся паркетам

прасую строю да каляд
сурвэтак лёгенькіх бярэма
так звыкла ўсё толькі пагляд
цяжкі бы ў старшае з гарэма

два гады не было лістоў
ад яго ані чуткі ні следу
а пасля адазваўся ізноў
сустракай на тым тыдні прыеду

уяўляла увойдзе з дарогі
ён з бярэмам бэзавых гронак
а на ім быў гарнітур строгі
і на пальцы блішчэў заручальны пярсцёнак

не тыя сцены не тыя шпалеры
душою і сэрцам даўно ўжо азяб
жывеш бы прыкуты да лёгкай галеры 
не вораг не сябар а так сабе раб

ды я з наравістасцю ўпартай дзікункі
што дзесьці на скалах далёкіх пяе
сню доўга штоночы твае пацалункі
і ў гэтым прызнацца мне слоў не стае

піць каву варажыць на гушчы
стракатых згадваць матылёў
што і дасюль дзесь у шляхпушчы
ўсё ловяць рэха нашых слоў

і не здаралася нічога
мы нават не былі на ты
быў лес густы была дарога
і на руцэ тваёй матыль

жадання тайнага здабытак
зялёны плюшч класічны грыг
і разам з тым сядзім нібыта
ў непажаданы нейкі міг

і гук да гуку  не суладна
між гэтых сцен няўтульна вам
я разумею ўсё дакладна
шэршэ ля фам шэршэ ля фам

пакуль пакуль шампанскае ў кілішку
за нас яго ніхто ўжо не дап'е
яшчэ гартаю прыпамінаў кніжку
і ў нейкі момант загарну яе

цяпер ужо і гэта мне пад сілу
любоўны міф  прынада для дваіх
а тое ўсё што ў сэрцы я насіла
перачытаю ў позірках тваіх

быццам лета на ложак прысела 
і спякота і водар і млосць
я ніколі дагэтуль не ўмела
з дзён мінулых вяртаць маладосць

пераблытаны словы і рэчы
і трапечуць пялёсткі прасцін
бы абсыпала рукі і плечы
гранне промняў зза лёгкіх гардзін

не лічым тыдняў нервы рвем
я ўся  калючая шыпшына
а потым момант  ты машына
і дзесьці ўжо за чэрвенем

і я яшчэ ў такой красе
з зімы лячу ў адным напрамку
дзе ты мне першую фіялку
жывую з лесу прынясеш

хто і як і прад кім награшыў
не развяжа ніякае веча
засынаеш  так многа душы
а прачнешся і ўздрыгнеш  пустэча

і пранізвае дом  пустата
штосьці злое абкручвае гадам
за акенцамі  стынь і слата
і за спінаю  звялая радасць

