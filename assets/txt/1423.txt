пякучыя горкія словы
напоўнілі сэрца нам болем
настаўнік наш ясны саколе
твой шлях абарваўся жыццёвы

не ўбачым цябе не пачуем
натхнёнага слова жывога
каб стала святлейшай дарога
у новую праўду святую

ты вёў нас праз гром навальніцы
знішчаючы цёмныя сілы
ты даў нам арліныя крылы
для ўзлётаў у яснасць дзянніцы

радзіму якой ты свой геній
дарыў такой шчодрай рукою
стварыў непарушнай скалою 
на радасць людскіх пакаленняў

народ наш табою з’яднаны
балесна схіляе галовы
ты скончыў шлях трудны суровы
наш бацька настаўнік каханы

ды ты жывеш з намі і вечна
жыць будзеш у сэрцы народа
твой скарб з намі будзе заўсёды
як самы святы чалавечны

i ў партыі нашай адзінай
красуюць твае запаветы
імя тваё  зорка над светам
што праўдаю лучыць краіны

