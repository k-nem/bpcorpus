як цябе засланіць небывалаю марай
як цябе зберагчы у змаганні са злом
ты зямля ты сівы адуванчыка шарык
пад савіным павевам пад няўмольным крылом
не дрыжы не дрыжы калі ласка зямля мая
бо навекі рассеешся ў цемру вякоў
абляціш ад атаму ўспышак рэкламы
ад прадажнага ляску друкарскіх станкоў
ад таго што без ведання зла і нягоды
як туман абыякавы да ўсяго
як азійская лава праплываюць народы
абмінаючы ногі раўнадушных багоў
вось восьвось як ахвяру сонцу памерламу
нібы ў згаслую печку засунуць труну
ўсё далей хаўтурных паходняў перлы
ўсё бліжэй да вечнага змроку і сну
і як толькі каханне памрэ няшчаснае
скінуць гукі і колеры пад адхон
ў канчатковым сконе прасторы і часу
павуціннем аблытаны спыніцца звон
ў панаванні цямноцця й хаосу гэтага
без марэй без усмешак без сонцаліста
я ўздымаю далоні над светам без свету
і ўзглашаю яму
светаносны паўстань
не хачу 
і ўздымаюцца колеры ніцыя
заклінаю 
і вось над бязмежжам зямлі
над празрыстымі быццам лістота званіцамі
ў звонкім небе як хмаркі лятуць караблі
мір усім 
і спыняюцца страшныя воды
і  хвіліну назад смертаносна руды 
акіян жыцця затаіўшы подых
адуванчык пільнуе на кромцы вады
будзе так 
і зарука ў сонцы і зорах
у любові і мужнасці ў дні і ў начы
ў сініх стронгавых замках  літоўскіх азёрах 
і ў бяздонных зяніцах літоўскіх жанчын

