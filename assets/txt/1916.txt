люблю сачыць як дзень пагодлівы канае
і шэрасць лёгкая над горадам шумлівым
памерна ў вуліцы глыбокія спадае
а над мурамі вісне дымам сівым

паветра ціхае паволі рэдне стыне
выразней рэха гулкае ўтуруе
гудок фабрычны свіст зацяжны строма кіне
й працоўных натаўп рэзва шумна зашнуруе

драты што сеткамі крыжуюць вулкі пляцы
губляюць ніткі доўгія ў прысценных ценях
і пэнт нядаўны пільнай творчай дзеннай працы
прымоўкне стуліцца ў каменных цесных сценах

настрэчу ж месяцу блядному й зорак кучы
агні электрыкі вакол з акон з ліхтарань
паднімуць ўверх прамень сярэбраны бліскучы
і зыкі выцісне дзяўчына на гітары

крыху пазней  і скрозь жыццё як дым знікае
адно з куткоў пачуеш парак шэпт шчаслівы
люблю сачыць як дзень над горадам канае
лятучы ціха к небу дымам лёгкім сівым

