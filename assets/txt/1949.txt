адвячорак змрок рассеўся
згасла полымя зары
гэй ліхтаршчык дзе ты дзеўся
йдзі запальваць ліхтары

не прывыклі да цямноты
мы не можам з ёю жыць
цень нагоньвае дрымоту
цень з пуціны можа збіць

цемры рада ўсё ліхое
совы ведзьмы кажаны
нам святло давай святое
каб не цешылісь яны

хай вакола разліецца
яго промень па куткох
й змрок цягучы расплывецца
ў яскраблішчучых лугох

развей сэрца тады будзе
пры святле у грудзях біць
гэй ліхтаршчык знаюць людзі
ў цьме ці святле лепей жыць

дык хутчэй бяры драбіны
кнот з кудзелі насмалі
і а шарай ты гадзіне
ліхтары вакол палі

