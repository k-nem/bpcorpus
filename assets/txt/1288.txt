выходзь люд рабочы на сваё свята
пад сцяг баявы інтэрнацыянала
каб дружба народаў жыла красавала
як майскае сонца ярка багата

няхай вар’яцеюць змоўнікі кáты
прыслужнікі чорнага шалу
мы вырвем змяінае джала 
рука справядлівай помсты паднята

развеецца ў прах фашысцкая зграя
марá што агонь вайны раздзімае
i ладзіць працоўным аковы

на ўсходзе ірдзее зара маладая
i сцяг узаўецца сусветнага мая
над святам як золак маёвы

