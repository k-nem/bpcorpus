я іду з кірмашу
ногі барануюць
вочы ані бачаць
вушы ані чуюць

ночка намагае
да сяла далёка
хітра пазірае
месяцлежабока

чорт зайшоў дарогу
панічом зрабіўся
і на вуха шэпча
нешта аб марысі

што мне ўсё тут знача
панам я сягоння
па калені мора
еду на сто коні

чорту аплявуху 
зайцам абярнуўся
і ў лес пакаціўся
ані азірнуўся

ну валяйце далей
ногімімаходы
вёска недалёка
зажывём выгодаў

эхці дома баба
не прапусце ціха
ну мы ёй пакажам
пачым фунцік ліха

як палезе шэльма
жалам вельмі дойме
скажу што дарогай
чорт шаптаў аб ёй мне

а во ўжо і хата
галава ўсё слаба
лягу пад паветкай 
спі адна там баба

