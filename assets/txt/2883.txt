мой край ад крушыны горкі
на беразе цёплы дымок
табун выпівае зоркі
з паверхні лясных межыток
конь цягне неба зялёнае
ў гулкі пусты жывот
пакуль цеплыня ад сонейка
туманам не знікне з балот
дзе вы дзяцінства гукі
дзе ты водар зямлі
здзіўлёна гляджу на рукі
з якіх сышлі мазалі
не мне выхваляцца і ззаду
скакаць на спіну каню
не мне як да ціхай радасці
да начлежнага ехаць агню
а мне ўсё здаецца што бачу
сябе і сваіх сяброў
у ліку тых што на клячах
імчаць з начлегаў дамоў
замест сядла  сярмага
галовы у пышных вянках
з чырвоных і чорных ягад
каралі на нашых грудзях
дзяцінства імчыць вясёлае
на мокрых конскіх гарбах
засмаглае напаўголае
з шыпшынаю ў белых чубах

