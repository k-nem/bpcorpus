на сход на ўсенародны грозны бурны сход
ідзі аграблены закованы народ

як роўны йдзі жыхар між роўных жыхароў
аддай на суд свае ўсе крыўды слёзы кроў

аб вечным катаванні здзеку далажы
і пакажы на курганы і на крыжы

і аб раскопаных магілах не забудзь
дзе груганы тваіх там продкаў косці рвуць

як гналі пот з цябе паны і каралі
як гналі проч цары з радзімае зямлі

і як крываўляць раскаваныя рабы
як ты ўпадаеш з непасільнай барацьбы

як бацькаўшчыну тваю рэжуць на кускі
як гібнеш з дзецьмі ты ад катняе рукі 

аддаці ўсё на суд на ўсенародны сход
ідзі аграблены закованы народ

