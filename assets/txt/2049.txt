нешта сёння у агаты
лямпа весела гарыць
а людзей дык поўна хата
так як дзверы зачыніць

у яе бач грышча сёння
дык сышлася вёска ўся
сцёпка ціскае гармонік
той пішчыць як парася

а пад піск той сярод хаты
дык аж стогнуць бы аруць
скачуць хлопцы і дзяўчаты 
вобуй бацькаўскі дзяруць

аж сапуць абліты потам
як улетку ў сенакос
як каторы тупне ботам 
здэцца зломіцца памост

як ідзе ж паўлінін тодар
дык аж дзівяцца ўжо ўсе
да работы здэцца лодар
тут як чорт яго нясе

а вакол стаяць дзяўчаты
шмат хлапцоў мужчын кабет
тут сынок ды тут і тата
тут і ўнучак тут і дзед

між вялікіх лазяць дзеці
так як мышы між снапоў
ім вядома ўсё на свеце
хто што робіць з дзецюкоў

дзе дзяўчыну хто абніме
пацалуе ці ўшчыкне 
не схаваешся за імі
ты ні ў сенцах ні ў гумне

гоман крык стаіць вялікі
смех дзяўчат і дзецюкоў
часам лаянка і дзікі
град адборных мацюкоў

беласіні надта горкі
лезе ў вочы есць да слёз
душыць горла дым махоркі
самагон зрывае нос

вось  забава для вялікіх
вось  навука для малых
ў самагонцы скоках дзікіх
ў мацюках заместа кніг

