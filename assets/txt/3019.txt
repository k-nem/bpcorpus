нёмне рэчка мая радаводная дзе
тыя воды што браў я ў маленстве ў далоні
па якіх потым плыў у самотным палоне
сэрца ахаладзіць што зайшлося ў нудзе

цень красы тут лаура сачыла ў вадзе
валасы заплятала і ўквечвала скроні
вобраз вабны яе ў срэбных хваляў на ўлонні
я слязамі ў запале муціў у жудзе

радаводная рэчка мая дзе твае
маладыя крыніцы што білі няспынна
дзе нявінных гадоў навіна і правіна

дзе бунтоўнасць якой мне цяпер не стае
дзе лаура мая дзе былая сябрына
знікла ўсё што ж не высахлі слёзы мае

