той дзень прапаў і страчаны навекі
калі ты не зрабіў таго што мог
калі не паспрыяў ты чалавеку
няшчыры быў зманіў не дапамог

той дзень збяднеў зліняў на сотню радуг
і попелам пасыпаны сканаў
калі не падзяліў з суседам радасць
і больш за дзень узяў ты чым аддаў

той дзень лічы завянуў пустацветам
калі ты пяць хвілін пашкадаваў
каб дзецям паказаць куточак свету
і хараство людзей і дрэў і траў

той дзень зусім закрэслены табою
калі ты раўнадушна абмінуў
бяду чужую пабаяўся болю
абразу хама моўчкі праглынуў

пазней старэць пачнеш самотна ў хаце
і будзеш скаргі гнеўна кідаць нам
не мы жыццё табе даўгі заплаціць
за раўнадушша
вінаваты сам

мы не плюём на дружбу і на працу
нам без трывог не зберагчы жыцця
сябры давайце будзем хвалявацца
за ўсіх і ўсё за зерне і дзіця

я не святы хоць і не сквапны злыдзень
даруйце калі часам быў глухі
ці чалавека грубасцю пакрыўдзіў
грахі мае бясконцыя грахі

