у спідале равела
рыкала і раўло
хацелася равеля
паслухаць балеро
прыглушаны аднекуль
прытупаў ён здалёк
чыгунны поступ веку
жыцця вярблюджы крок

і не заглушаць бітлы
іспанскі той напеў
у ім зародак бітвы
і нераскуты гнеў

бясконцыя прасторы
і вечны вечны рух
далёкі голас гора
і сіла дужых рук

і гордае каханне
агонь і маразы
пустыні калыханне
а ў далях  міражы

нідзе няма прывалу
а бубны б’юць хутчэй
і небасхілу мала
і сонца ўсё ярчэй

