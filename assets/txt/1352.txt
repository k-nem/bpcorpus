праз пяць гадоў я зноў наведаў вусце
прытулак дум абраны мной куток
дзе высіцца вусцянскі мой грудок
i вецер лёгенька гайдаецца на кусце

іду на груд павольнаю ступою
сумотна мне бо я цяпер адзін
мне шмат чаго прыходзіць на ўспамін
i нікну я паныла галавою

грудок усё ж такі як быў прыветны
гваздзічка белая чабор на ім
ды ўжо гляджу я поглядам другім
як дуб стары астаўшыся бяздзетным

стаю маўчу мясціны аглядаю 
змяніліся і трудна іх пазнаць
дубоў маіх паменшылася раць
як і людзей у родным нашым краі

бязлюддзе ціш высокаю травою
вусцянскія сялібы зараслі
бярэзнічак заняўся на зямлі
атульвае разложыстую хвою

дарожкі той што бегла к балачанцы
няма нідзе  згубілася ў траве
у памяці ж маёй яна жыве
як шмат з таго што знікла на палянцы

i тых з кім я так блізка быў знаёмы
ужо няма хто выселіўся сам
к апошнім тым на свеце рубяжам
дзе крыж стаіць журботнанерухомы

другіх вайна ў далёкі свет пагнала
i многа іх не вернецца назад
а трэціх вынішчыў пабіў фашысцкі кат
i родная зямля іх не прыбрала

i ўсё мне тут дзе вокам я ні кіну
нагадвае аб жорсткасцях вайны
знявечаны лясы а параснік буйны
жыве і тчэ спрадвечную тканіну

ідзе жыццё буяюць яго сілы 
хай паспрабуе хто суняць яго спыніць
снуе жыццё за ніццю сваю ніць
i моцныя для ўзлёту яго крылы

я ведаю  загояцца ўсе раны
з пажарышч край паўстане расцвіце
ва ўсёй сваёй красе і паўнаце 
наш верны шлях ён з праўдай павянчаны

i толькі мне адно сягоння горка
няма таго з кім думкі я дзяліў
з кім тут стаяў з кім я шчаслівы быў 
пагасла ты яснюсенькая зорка

