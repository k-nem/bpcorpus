ураджай пагарэў з працадня  ані шэлега
вымі бедных кароў як пустыя збаны
на пясчанай касе ля збароўскага берага
быццам рыбы галодныя дрэмлюць чаўны
за бязглуздасць чыюсьці грабежную хвацкую
як было не адзін ужо раз і не два
і сягоння бакамі адказвае бацька
рыбы дрэвы нябёсы яго і трава
цені белыя цені на водмелях сініх
на плячы даўгазубыя граблі ляжаць
стогнуць спіны і ціха паўзе над пучынай
быццам дзіда цяжкі трохсажнёвы дзяржак
граблі шаблямі дно залатое скародзяць
і прыносяць палюддзе галодным чаўнам
ясных кропель алмазы багновак бароды
і бяззубак  па грыўні за кілаграм
у катлах ненажэрных іх вывараць ноччу
чарапашак ад мяса аддзеліць кульба
будуць запінкі для вячэрніх сарочак
а начынне  свінням
пабратэрску дзяльба
дзеля гэтага з ранняй да позняй часіны
з салаўінай пары да савінай пары
як трысцінкі трымцяць дзявочыя спіны
і аленевы вочы глядзяць у віры
і пакуль грабуць яны сонца з парогаў
а з крыніц і глыбіняў вясёлак глыжы
зыб ад глісераў белых абліжа ім ногі
грудзішкелцы бінокляў абсліняць чужых
і за сіняй далёкаю павароткай
там дзе знікне багатых глісераў зыб
людзі з граблямі выбух учуюць кароткі
і бязгучныя стогны аглушаных рыб
быццам жэмчуг на нашых адхонах суровых
наліваюцца барвай насустрач дню
як вулканы зырчаць маціцовыя горы
а між імі як лава шалёнства агню
і з адчаем слухаюць ракавін вушы
як віруюць у пекле катлоў агнявых
душы браццяў нямыя бяззубкавы душы
пад мяшалкамі д’яблаў таксама нямых
і ўвесь час пакуль мяса ад лат аддзіраюць
і дымее ў ночвах яно як гара
качкі шэрагам шэрым стаяць і чакаюць
як пры сталіне поліўкі ў лагерах
высыхаюць крыніцы і іхнія слёзы
дзень ці два ззяюць маціцай ў сонца агні
перад вечнай разлукай з радзімай бярозавай
дзе цяпер ні бяроз ні дубоў ні крыніц
о зямля мая ў сонцы зітханнях і зыбу
дзе дуброў тваіх цёплыя халады
абясптушылі бомбамі ўсю абязрыбілі
а цяпер абяззубяць
а што ж тады
разнясі ім каўчэгі з хлуснёй і атрутай
і даруй тым танюткім як струны лазы
тым з граблямі у плаццях сваіх падаткнутых
што для хлеба ўзялі ў цябе човен слязін
бо штоночы як толькі прытомнасць пакіне
мне адзін мне адзін толькі трызніцца сон
даўгазубыя граблі напятыя спіны
і пад хусткамі белымі  твары з ікон

