ой вясна ой вясна
за душу ты мілей
з табой доля ясна
з табой жыць весялей

як з’явілася ты
лес іначай шуміць
узлажыўшы лісты
як пан думны стаіць

ты зялёнай травой
скрыла чорну зямлю
і прызвала сабой
усіх к працы к жыццю

гоман птушакпяюх
льецца ў вушы твае
на жалейцы пастух
галасіста пяе

чуць заняўся усход
неба яснай зарой
прэ на поле народ
з бараной і сахой

працавітай рукой
засявае шнурок
ой радзі божа мой
на пацеху хлябок

а далей паглядзі
там дзяўчаткі стаяць
і з дзявочай грудзі
песні громка ляцяць

адным словам кругом
вясна права тваё
з цябе долю бяром
і салодзім жыццё

засвяці ж ты вясна
сваім бляскам для нас
калі сэрца душа 
спяць у чорненькі час

засвяці калі мы
абліёмся слязьмі
разбудзі нашы сны
душу сэрца вазьмі

