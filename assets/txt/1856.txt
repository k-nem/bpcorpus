з чужой і далёкай краіны
вітаем цябе родна мова
раскіданы скрозь твае сыны 
вітаем бацькоўскае слова

пайшлі мы за грошам за хлебам 
бадзяцца па свеце шырокім
рассталіся з родным нам небам
ды згінулі ў краі далёкім

паміжы народаў чужых
забыліся дзедавай мовы
і песняў звычаяў сваіх 
выродкамі стацца гатовы
не ў памяці вёска у полі
ды нівы ды рэчкібалоты
не ў думцы браты што у болі
з вялікае стогнуць бядоты
усенька забыліся доўга
жылі мы  як самі не знаем
сваёй была вісла і волга
не ў думцы што родны край маем
хоць праўда не надта харошы
хоць бедны  балоты з пяскамі
а ўсё ж даражэйшы за грошы
бо з нашых прадзедаў касцямі
бо ў ім і цяпер засталіся
там родныя нашы браты
і з мовай што мы забыліся
для іншай  другой і  наўды

аж раптама вестка дзіўная
нягадана неяк дайшла
што наша гаворка жывая
у друку ўжо йдзе да сяла
што словамі дзедаў сваіх
ў газетах там вучаць ўсяго 
што трэба любіці усіх
што трэба трымацца свайго

вяліка было наша здзіўленне
а радасці не ўжо і конца 
што ўрэшце адвечна зацьменне
разгоне народнае слонца
і шчасце вяліка пачулі
у змарнелых сіроцкіх грудзях
лягчэй мімаволі ўздыхнулі
за прышлы бацькоўшчыны шлях

з чужой і далёкай краіны
вітаем цябе родна мова
раскіданы скрозь твае сыны 
вітаем бацькоўскае слова

