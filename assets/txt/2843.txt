бяроз няма адны кіпарысы
быццам хвасты наставілі лісы
лісы зялёныя незвычайныя
ў горад зайшлі такія адчайныя
і ты са мною зусім як лісіца
смех на беленькіх зубках іскрыцца
смех такі што кідае ў дрыжыкі
лісіца толькі звычайная рыжая
дурнога ваўка да ільду прымарозіла
ды толькі й чакаеш каб кінуцца ў лозы
навесці зялёных братоўкіпарысаў
зялёных лісаў зялёных лісаў
наставіўшы хвост смяяцца з нябогі
якому сястра наставіла рогі

