шуміць маркотна вольха
над рэчкаю бурлівай
аброслая на доле
бадылямі крапівай

над ёй сінее неба
і сее непрыветы
то студзяць яе зімы
то паляць яе леты

абломлівае вецер
галіны без сумлення
падточывае рэчка
жылястае карэнне

пацешыцца як птушкі
пяюць вясной агнісце
жалобу жаляў носіць
як раздзяецца з лісцяў

дні многія праходзяць
найбольш непагадліва
шуміць маркотна вольха
над рэчкаю бурлівай

