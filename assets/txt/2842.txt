пад стромай эфемерныя кварталы
б’е ў дыхту сценак вецердрэвачос
па вузкіх сцежках зарасцях і скалах
я еду на асле нібы хрыстос
і на шырокіх ветраных палянах
дзе адступаюць дубнякі і глог
махаюць лаўры мне галлём асанну
ну хлоопцы сорам ну за што дальбог
за гэты горад то не горад  гора
ўся гэта фальш з павапленай сцяной
і я што дурам на асла успёрся
ўсё гэта называецца  кіно
і помніце што маскі і катурны
не ўсё ў жыцці паверце мне не ўсё
а на аслах часцей бывалі дурні
і не адзнака для хрыста  асёл
нашто асанну ліць бяззменнай хваляй
глядзіце лепш як на мяжы імглы
над безданню вячэрняй над правалам
па сцежцы едуць два кінааслы

