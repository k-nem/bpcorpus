добры вечар мой язэпка
добры вечар мой каханы
мой ты браце мой зямляча
мой ты дружа неслухмяны

ці ж не я прасіў астацца
гэтта зімку зімаваці
каб хоць зрэдку ды спаткацца
разам хвільку скаратаці

не папоў яму мілейшы
ён прыяцель кум і сват
з кім язэп а з гэтай шэльмай
хоць у пекла ехаць рад

што ж ты выйграў дон отэлло
ёсць жа чуда ў бадайбе
мо прысватаў там дзяўчыну
ой не лжы брат не табе

можа службай выйграў гэнам
больш там пэнсыі бярэш
лепш ясі чысцей там ходзіш 
не паверу хоць зарэж

служба й гэтта  чым не служба
ганіць  значыць саграшыць
можна й выспацца й пад’есці
і гульнуць як набяжыць

што й казаць  ты выйграў мала
як на мыдле пан заблоцкі
як той хлопчык што то брату
каўбасу змяняў на клёцкі

ніц не зробіш бо рызыка 
гэта звычай шляхціцовы
не шкадуе той валоссяў
хто ужо не мае гловы

мушу скончыць нараканні
бо не бачу з іх карысці
ты ж далёка  не дастануць
будзе час яшчэ калісьці

не сярдуй што гэтак лаю
сумна прыкра вось і мушу
хоць над тым каго я знаю
адвясці на момант душу

а на сэрцы браце гэтак
хоць ты вешайся ад болю
думкі б’юцца як бы птушка
хочуць вырвацца з няволі

ветрам дзікім паляцеўбы
воўкам нёсся бы галодным
толькі б згэтуль адпусцілі
на відзенне з краем родным

а трымае злая сіла
і няма з ёй сілы біцца
і няма душы спагаднай
з кім бы горам падзяліцца

напішы ж ты мне язэпка
успомні брат аб нашай дружбе
аб усім што гэнам бачыш
аб сваім жыцці аб службе

як ты час праводзіш вольны
з кім там знаешся гамоніш
як ты журбу як ты гора
ад сябе штодзенне гоніш

буду дзякаваць за гэта
буду знаць што ёсць жа гдзесь
мой язэпка мой каханы
мой прыяцель
твой алесь

