простым мы словам з светам гаворым
песні аб цяжкай творым нягодзе
з думкамі рвёмся к сонцу і зорам
рвёмся к свабодзе

простая нашых прадзедаў слава
хоць апаганена мудрым чужынцам
шлі ідзём далей ўлева ці ўправа 
простым гасцінцам

свет там выдумкі хітрыя знае 
троны кароны вісельні кулі
выдумаць гэта мы ў сваім краі
неяк мінулі

летась нягодна сёлета горай
проста жылося проста жывецца
красці ж не пойдзем хоць у каморы
кожны к нам прэцца

нас гадавалі віхры і ночкі
крыўдай паілі нас ад пялёнкі 
толькі ж папросту мы не йшлі ўпрочкі
з роднай старонкі

хочам папросту каб лепш ручыла
нашым хацінам нашым прыплодам
каб стаць раўнёю славай і сілай
іншым народам

проста жывём мы як доля лучыць
і крывадушыць не прабавалі
просім папросту кіньце нас мучыць
ляхі маскалі

