плача восень за акном
слёзы плюскаюць аб шыбы
абняла трывожным сном
непрытульныя сялібы

плача восень стогне ў сне
з пушчай з ветрамі галосіць
як бы дзе каго кляне
ці аб шчасці моліць просіць

плача восень ноч і дзень
слёзы плюскаюць аб вокны
а па хаце чорны цень
лазіць тчэ свае валокны

гэта ходзіць бродзіць сум
душу мучыць ў сваіх сетках
і трывожыць сказы дум
дум аб шчасці і аб кветках

