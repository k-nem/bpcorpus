прарок геронім босх

увага увага увага
рыхтуецца атамны выбух
хавайце дзяцей
хавайце вучоных і кнігі
хавайце ў зямлю партытуры
бетховена і гуно
хавайце карціны босха
ён ведаў пра гэта даўно
дзіўны дзіўны мастак
у цемры сярэднявечча
сядзеў ён перад мальбертам
які асвятлялі свечы
цень у кутах пакоя
цені па фарбах бягуць
цень над роднай краінай
змрочныя цені ў мазгу
іспанцы край захапілі
палілі людзей без жалю
жыць не давалі нікому
існаваць  рабам дазвалялі
плакалі дзеці малыя
ўміраючы на нажы
і нельга было смяяцца
мастаку што з праўдай дружыў
таму ў грудзях такога
не сэрца а галавешка
таму ў героніма босха
памерла на вуснах усмешка
ён бачыў што душы прыгнечаных
не сталь а бязвольны воск
і прарочыў дрэнным людзям
геній геронім босх
сваёй неўтаймоўнай фантазіяй
выклікаў ён пачварныя здані
праз трэшчыны на палотнах
чуюцца гукі рыданняў
лётаюць мёртвыя птушкі
палаюць жывыя кусты
пачвары з галовамі грыфаў
рэжуць сабе жываты
у адных галовы без ног
у другіх пад задам калені
кідаюцца ў пажарах
маўклівыя голыя цені
праз дымнае і чырвонае
праз попельнае святло
танкі ідуць магутныя
якіх тады не было
ці мог ён тады прадбачыць
што пройдзе сто пакаленняў
і ажывуць наяве
пачвары яго ўяўленняў
што будуць з акопаў людзі
дзерціся на накат
і кідацца ім пад ногі
з цяжкай вязкай гранат
вы васковыя душы
з ланцугоў кашмары спусцілі
вы над роснай зямлёю
смерці грыбы ўзрасцілі
даўно прарочыў такое
босха трывожны мозг
і ўсё ж аднаго ты не ведаў
вялікі геронім босх
зведаўшы чалавека
зведаўшы мора і сушу
не мог ты ведаць што ў свеце
стальныя вырастуць душы
што на хлуслівых і хцівых
узнімецца іх рука
і вытрасе іх са скуры
як бульбу гнілую з мяшка
увага увага увага
выбухаў больш не будзе
выносьце скульптуры і кнігі
спявайце і смейцеся людзі
выносьце дзяцей заспаных
пад сонечных гукаў прыбой
выносьце карціны босха
адбой вечны адбой

