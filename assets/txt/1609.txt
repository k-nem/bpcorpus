цесна камера як клетка
вузкі ход праміж дзвюх нар
пры акне жалеза сетка
над дзвярамі каляндар

разлінеены ў радочкі
ды буфет з пяці дасок
у павуцці ўсе куточкі
у пыле кожны вугалок

два аконцы дзве рашоткі
два цабэркі для вады
столік вузкі і кароткі
сеннікі у два рады

абабіт пабел усюды
а праз столь цячэ вада
ў закарвашках звярок руды
клоп і ўсякая брыда

пахне потам чалавечым
цяжкі спёрты кіслы дух
рана ўстанеш  дыхнуць нечым
проста вешай хоць абух

