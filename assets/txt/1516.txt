разышліся мы у трывожны час
пад напевы сірэн і матораў
ясны летні дзень плыў на захад гас
а наступны прарочыў нам гора

падымаўся дым грозны бляск як кроў
слуп агністы выводзіў за хмары
пад павевамі гразавых вятроў
горад тлеў у злавесным пажары

я на ўсход пайшоў ты ж павёў свой шлях
па знаёмай мясціне ступою
развіталіся і сляза ў вачах
заблішчала тужлівай расою

i не знаем мы адзін аб адным
нічагусенькі дружа зычлівы
як салодак мне родных хатак дым
араматы лясоў нашых нівы

як бы я хацеў паглядзець зірнуць
на чароўныя родныя гоні
i паветрам іх яшчэ раз дыхнуць
i да іх прыхіліць свае скроні

i не будзе мне ні на момантміг
ні спакою ні радасці браце
покі вораг злы зграя псоў чужых
чыніць ліхабяду ў нашай хаце

ды дзе б ты ні быў што б ні стала з табой
помні толькі адно мілы дружа
падымай народ кліч вядзі на бой
няхай ворага душыць як вужа

каб пазнаў адчуў як наш гнеў вялік
як мы любім свой край і свабоду
каб навекі смерць там знайшоў гвалтаўнік
i каб нам больш не знаць яго зроду

