рушыўся снег зашумела вада
раскаваліся рэкі ад лёду
хлынула вон зімавая нуда
сонца ўносе цяпло і пагоду
шумныя песні іграюць лясы
павявае вятрок цеплаваты
белая ніва ад снежнай расы
ўбіраецца ў чорныя латы
трушанкай зморана ў цёмных хлявах
адзываецца рыкам скацінка
конікі ў стайнях іржуць пры жлабах
бацян праляцеў над адрынкай
будзіцца после зімовага сну
па хацінках людок працавіты
скорынька цягне саху барану
глядзіць ці шыны на колах узбіты
высыпе гэты на поле народ
і сеяць будзе свянцонае збожжа
добры ўраджай спорны ўмалот
працавітым людзям пашлі божа

