калі воўк захварэў
ён ад зграі ўцякае ў гушчар
боль нутра
лечыць зеллем гаючым
у пушчы сабака
чым жа мне ўціхамірыць
душы запалёнае жар
на бязлюднасці стылай
азябламу небараку

ці спрабую ўцячы
я на бераг сцюдзёнай ракі
ці блукацьму па сопках
адлучаным зверам самотным
ці гляджу як плывуць
хмаркілебедзі ў светлы блакіт
як бяжыць лёгкі цень
над прастораю тундры вільготнай

дзьмуць з усходу вятры
у былую маю старану
дзе зямля маіх продкаў
бацькоў дарагія магілы
дзе мая беларусь
без мяне сустракае вясну
што дала катаржаніну
прагу да волі і сілу

смерць спакойна сваю
прыме моўчкі знясілены воўк
боль шалёны свой спыніць
сабака чароўнай травіцай
я ж чый роспачны крык
анямела у горле замоўк
як змагу адзінотай згібення
каварнаму лёсу скарыцца

не ўцячэш ад самога сябе
лбом сцяны не праб'еш
і жыццё як іржавы ланцуг на нагах
безудзельна бразгоча
хіба ж мудрасці бог
ніспашле сваю волю табе
каб адолець ты змог
чарнарыззе бясконцае ночы

у тузе скавытаць
можа лайка на поўню ўначы
можа воўк доўга выць
на дымок што з ярангі віецца
мне ж не дадзена
боль свой нясцерпны перамагчы
зарыдаўшы бязгучна
далоняй прыціснуўшы сэрца

мне прысуджана
горка ўсміхацца ўсяму што наўкруг
ўсім стварэнням зямным 
чалавеку казюлі жывёле
мне прысуджана
ў душы зірнуць душагубаў зладзеяў падлюг
у калек і пачвар
адшукаць знак чароўнае боскае волі

як пакінуць мне вас
гэтай ноччу бяздоннай нямой
зазірнуўшы сусвету
ў яго таямнічыя вочы
каб світанак сустрэць
на паверхні зямелькі сваёй
назаўсёды пакінуўшы
бераг бясконцае ночы

