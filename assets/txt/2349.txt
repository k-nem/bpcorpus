а мову ледзь не затапталі
i асмяялі як раней
а вы ў народа запыталі
якая мова нам радней

бацькі яшчэ не ўсе
i дурні
i хамы хамам не пярэч

сцвярджаюць
руская  культурней
i прагрэсіўней
нашу  прэч

так мова руская 
у сіле
яна багатая
але
мы бульбай дзелімся з расіяй
шлём сала мяса і алей

мацуем нашу роднасць працай
дзе цяжка 
мы туды ідзём
над кожнаю магілай брацкай
мы кветкі памяці кладзём

а мову родную заўсёды
i ўсюды вучыць першы клас
а ў нас стыдаюцца не модна
як і калісьці ў царскі час

усе сыны усіх народаў
на памяць помняць родны верш
i ганарацца песняй роднай
 якой з калыскі ты жывеш

ну а салдаты з беларусі
ці служаць ці ідуць на бой
саромяцца ў юнацкай скрусе
не знаюць спадчыны сваёй

мілей мне кнігаўка чым чыбіс
бо голас кнігаўкі ў душы
i бульбу смажаную чыпсам
ты зваць па модзе не спяшы

i я на клюкву журавіны
не прамяняю не аддам
i светлы край наш жураўліны
я дзецям ціха перадам

