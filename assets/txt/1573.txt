грышка хлопчык невялічкі
выйшаў ў поле з дому
люба тут каля крынічкі
хлопчыку малому
ў гушчары кустоў зялёных
многа розных пташак
кветак белых і чырвоных
мошачак мурашак
ўсё заліта бляскам лета
поле бераг рэчкі
а што лепш за ўсё дык гэта 
пташчыны гняздзечкі
сядзе хлопчык над крынічкай
i не зварухнецца
пазірае як над дзічкай
пташачка снуецца
i сваіх маленькіх дзетак
корміць чарвячкамі
эх як добра сярод кветак
летнімі дзянькамі
раз сядзеў ён нерухомы
сам сабе смяяўся
зірк  равеснік незнаёмы
грышка аж спужаўся 
чуць наўцёкі не пусціўся
хлопчык наш знячэўку
ўскочыў хутка прытуліўся
спінаю да дрэўка
незнаёмца аглядае
мерае вачамі
порткі вышай падцягае
ўскідвае плячамі
ногу ўперад выстаўляе
як дзяцюк ўжо сталы
бок рукою падпірае
як баец прыўдалы
незнаёмы як і грышка
аднаго з ім росту
загарэлы бы пурышка
 хто ты чорт зпад мосту 
грышка ціха запытаўся
з лёгкаю усмешкай
незнаёмы не спужаўся
 а сам хто ты плешка
 а табе якое дзела
вылівак курачы
 твайго бацьку свіння з’ела
татка ты свінячы
падыдзі адно сюды ты
 а што ж пабаюся
 смелы ты брат і сярдзіты
а я вось смяюся
 ой глядзі каб не заплакаў 
грышка кажа басам
 хахаха ото завякаў
як цялятка часам
 а скажы як ты завешся
 я пятрусь а ты як
 а я  грышка не смяешся
 не хадзем ў ашыек
ці туды дзе густа лозы
звесілісь над рэчкай
там і пташкі і стракозы
i удзень са свечкай
нас ніхто не знойдзе браце
там няма нікога
i мы будзем як у хаце
ці ў кішэні ў бога
хлопцы ўраз пасябравалі
гутарка ў іх льецца
галасок іх ў сіняй далі
дудкай аддаецца
грышка пётру ўсюды водзіць
лазяць па каменнях
пётра слоў тых не знаходзіць
выказаць здзіўленне
 эх як добра і прывольна
жыў бы тут здаецца
i сам грышка так давольны
бегае смяецца
смешкі сваркі  ўсё забыта
весялы жартлівы
i нясецца сярод жыта
шчэбет іх шчаслівы

