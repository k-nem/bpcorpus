многае з мінулага касуючы
я да скону ў сэрцы зберагу
вёску на бабруйшчыне казулічы 
маладосць маю
маю тугу

там чытаў я школьнікам купалу
сам пісаў я нешта аб вясне
вёска тая
ў полымі сканала
крык апошні
знік у чорным сне

пра пакуты не раскажуць сведкі
гэты жах баюся зразумець
як зганялі вас мае суседкі
душагубы лютыя на смерць

не патрэбна слёз і слоў прачулых
у якой траншэі мокнуў я
як палілі вас
матруна булах
гаспадыня добрая мая

попел чалавечы доўга стыне
адлятае ў хмары маладосць
на сцяне журботнай у хатыні
і маіх казуліч імя ёсць

