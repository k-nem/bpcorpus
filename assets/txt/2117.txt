байка
жыў кыў }на вёсцы бацька й сын
ім жа трэба есці
раз хацелі везці ў млын
дык на чым жа везці
бедняку не першыня гэтакія рэчы
як няма свайго каня
то бяры на плечы
дык і ім не навіна
разгадаць загадку
недалёка ад млына
можна цераз кладку
мех на плечы ўзяў юнак
што ты ні кажы там
сіла сілаю аднак
мех вялікі з жытам
да мяшкоў ён праўда спец 
добра ўсё спачатку
але вось ужо хлапец
узышоў на кладку
памаленьку туп ды туп
па жардзіне гнуткай
а ўжо бацька тут як тут
з дапамогай хуткай
толькі зменіць сын нагу
кладка так і дыша
я ж яму тут памагу
каб чаго не выйшла
хлопца трошкі мех хістаў 
хоць бы даў ён рады
вось наш бацька тут і стаў
падаваць парады
 эх нясе курам на смех
а сабе на шкоду
ды папраў ты трохі мех
бо зляціць у воду
зноў зваліў на правы бок
ну прапала праца
ох як бачу галубок
будзеш ты купацца
хоць страляй яму ты ў лоб
так як тое дрэва
ці ты чуеш асталоп
пасунь мех улева
будзе будзе стой назад
вось наўчы уроду
ўправа ўлева ах ты гад
шабулдых у воду
з сына мокрага цячэ
мех зусім заліўся
ну а бацька тут яшчэ
горай наваліўся
 я ж казаў табе даўно
паляціш зараза
мех сынок пайшоў на дно
хоць бы й ты з ім разам

так няхай ён затане
памагаты нейкі
ледзь надоечы й з мяне
не зрабіў калекі

напісаў дрыжу як ліст
стаў мне свет нямілы
вось дзе скажуць ухіліст
зразу  два ухілы
скажуць гну я не туды
супраць кіраўніцтва
чым давесці мне тады
як абараніцца
памагатым у адказ
я сказаў бы братцы
пацярпіце на той час
як я йду па кладцы

