за што о божа праведны магучы
караеш так няшчасны свой народ
чаму на стогн маўчыць твой гром бліскучы
на стогн што да цябе йдзе з году ў год

за што над намі даў перамаганне
табою створанай бядзе і цьме
спладзіўшы быт сірочага канання
сынам і іхняй матцыстаране

ты перунамі крышыш горы скалы
і пушчам гібелі твой шле пажар
а нашых крыўд скрышыць спаліць і хвалай
змяніць не можаш свету уладар

зямлю услаў ты ў морыакіяны
штогод разводдзем мыеш рэк сваіх
чаму ж не змыеш ты цярпенняў раны
з душы і сэрца верных слуг тваіх

вачамі сонейка і зор агністых
агляд ты робіш дзень і ноч міроў
і толькі сцежак нашых камяністых
не бачыш ты ўсясільны цар цароў

не бачыш тых магіл што путы родзяць
магіл рассеяных як мак табой
скуль цені прадзедаў выходзяць
і ўзносяць рукі ўвысь к табе з мальбой

ты ў цвет сваіх нялічаных народаў
мінуўшчыну і будучыну ўбраў
а ў нас  караючы чужой свабодай 
мінулае  і тое адабраў

бадзяцца кінуў па бязмерным свеце
нявольнікамі кінуў нас гібець
за тую веру што бацькі і дзеці
лет сотні ў моц тваю вучылісь мець

паўзводзіў царствы даў ім панаванне
і над пасадамі ўзнёс свой пасад
а нашу бацькаўшчыну на’т прыстання
пазбавіў выгнаў чэзнуць сярод крат

прадаў на глум і годным і нягодным
усё што ёсць святым для нас і ў нас
мы дома  як не дома правам родным
сваім не смеема пажыць хоць раз

і ты глядзіш на гэта ўсё і неба
тваё маўчыць як падзямелля мур
мальбы няшчасных долі праўды хлеба
ты глух паняць паслаць маланкі бур

паймі пачуй сон наш і свой стрывожы
закон і суд свой праведны пашлі
вярні нам бацькаўшчыну нашу божа
калі ты цар і неба і зямлі

