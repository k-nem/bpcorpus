зелень з чырванню ў размове
май да нас прыйшоў у госці
не дарэмна й вы панове
зелянееце ад злосці

модлы шліце матцы боскай
бо трашчыць ланцуг іржавы
нашых спеваў адгалоскі
далятаюць да варшавы

наш запал і гарт юнацкі
вам сягоння сэрца кроіць
ці казаў вам пан бернацкі
пра тутэйшыя настроі

што калгаснікі з бабоўні
парабкі яго былыя
напісалі ліст любоўны
ад якога пан той вые

як пагналі вас мы кіем
зажылі рубцы на целе
зноў з найсвентшым папам піем
ратаваць вы нас хацелі

папа пій намеснік бога
з генералам ў дружбе цеснай
мовай маўзера святога
абяцаў нам рай нябесны

не малыя ж мы ўжо й самі
рай будуем свой без папы
і паслалі папу к маме 
прэч ад нас святыя лапы

чорных дзён мы не забылі
не вярнуць іх больш сутане
кол асінавы забілі 
здань мінулага не ўстане

