бойні свету у крыві і сале
на садах зямлі  атрутны пыл
колькі раз гісторыю пісалі
кожны набіваў на свой капыл

а яна жыла і бунтавала
і сама тварылася сабой
нараджала раны бінтавала
памятала ўсё пра кожны бой

кожны дзень не ведаючы зморы
пра вайну расказвалі дзяды
везлі ўнукаў у хатынь да гора
чорныя паказвалі сляды

дзеці за падручнікі заселі
дыхалі віхурамі атак
і чаму  яны не разумелі 
сумна ў гэтых кнігах і не так

