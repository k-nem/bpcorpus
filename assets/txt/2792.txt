я гэта бачыў сам хоць адышло
ў апошні можа раз на белым свеце
ішлі быкі і ворыва плыло
а зверху  хмары чырвань сінь і вецер

ідуць па ўзгорках круглых і цяжкіх
за імі йльсняныя ў адвалах межы
як старажытныя князі быкі
маю радзіму на кавалкі рэжуць

з нябачнае лагчыны йдуць яны
да сонца ветру хмараў і разлогаў
на ўзгорак велічны як шар зямны
бы два паўмесяцы ўсплываюць рогі

заплюшчу вочы  і перада мной
два цені йдуць пад крумкачынай зграяй
і рэжуць свет парожнаю бранёй
і капыты 
бы край мой напіраюць

бялкі ў крыві а капыты  ў гразі
і ўсё здаецца мне нарогамзброяй
быкі як старажытныя князі
маю радзіму на кавалкі крояць

ў смяротны час  няхай прайшлі гады 
ў маё апошняе сальюцца слова
і сэрца раздзяруць на дзве паловы
аблокаў барва сінь трывожны дым
радзімы твар і горды і суровы

