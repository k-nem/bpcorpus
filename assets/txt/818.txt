песняй вясны лебядзінаю
скінуўшы зімнія чары
шэпчуцца явар з калінаю
ў сумнай даліне над ярам

лісцікі зеленяй хваляцца
небу панятлівай мовай
росамі мыюцца раніцай
песцяцца сонцам паўднёвым

захадам модлы пакорныя
з маткайзямлёй адпраўляюць
тайна у ночаньку чорную
месяца зор выглядаюць

слухаюць смехаў русалчыных
лопату крылляў начніцы
ветру павеваў ап’янчаных
плюскату шклістай крыніцы

чуецца музыка дзіўная
у повесцях сонных імшараў
цешыцца явар з калінаю
скінуўшы зімнія чары

