як я полем іду гнецца колас ка мне
з ім маркотнай душой ціха шэпты вяду
колас чуе усё ў зачарованым сне
колас гнецца ка мне як я полем іду

як я лугам іду траўка сцелецца ў ног
абсыпае з сябе жыўчых росак ваду
кветкі жаляцца мне  поўны дзіўных знямог
траўка сцелецца ў ног як я лугам іду

як я лесам іду зважна думкі сную
аглядаю святую дубоў грамаду
там як дома сабе з пушчай песні пяю
зважна думкі сную як я лесам іду

як я ў хатку ўвайду мяне штосьці гняце
бледны сум падыходзіцьпрыносіць нуду
ў запляснелым кутку цень касцісты цвіце
мяне штосьці гняце як я ў хатку ўвайду

