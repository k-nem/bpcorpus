 што за плач такі здаецца
там на лузе там на рэчцы
бы хто слёзы ліў паводкай
ці то маці ці сіротка

 гэта маці маці плача
над сынамі не іначай
што яе ў зямлю схавалі
а сябе ў палон  аддалі

 што за звон бразджыць скрыгоча
як бы свет зніштожыць хоча
і звясці ў канец астатні
ці то божы ці то братні

 гэта путысковы звоняць
і дух вольны к нетрам клоняць
скрыгацяць свае літанні
на пагібель на скананне

 што за голас ходзіць бродзіць
сказы дзіўныя заводзіць
ажно йдзе па целе шорах
ці то друг наш ці то вораг

 гэта ходзіць кліч па полі
з прыкліканнем к новай долі
пад акнамі станавіцца
і заве заве збудзіцца

 што за віхар закруціўся 
ў зямлю ўрыўся ў неба ўзвіўся
бухнуў іскрамі пажару
на сялібы на папары

 гэта бітва йдзе сусветна
між святлом і апраметнай
а хто ўскрэсне а хто ляжа
глянь на сонца  сонца скажа

