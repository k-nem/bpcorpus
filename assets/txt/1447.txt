павесіў паэт сваю музу на плоце
 ну муза прыляж
не тромкне мой палец па звонкаму дроце
не тромкне шабаш

даволі блукалі з табою па свеце 
свет жорстак і глух
над сонню балотнай мітусіцца смецце
i прокіслі дух

засні ж мая муза у холадзе жвіру
надоўга засні 
i муза заснула і змоўкла там ліра 
i згаслі агні

пад плотам пахована муза паэта
а сам дзе паэт
спявае з другою ці ж дзіва нам гэта
такі ўжо наш свет

над долам дзе схована бедная муза
шапоча вярба
ды грэе на сонцы брудастае пуза
хаўроння раба

