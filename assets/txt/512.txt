нашто губляць парывы чыстыя
таемных дум сваіх сваёй душы
для тых што стопчуць іх бязлітасна
ці высмакчуць з цябе іх як вужы

нашто трывожыць сэрца беднае
жаданнем ласк сардэчнага цяпла 
ўсё роўна збэсцяць тваё сэрцайка
святое вырвуць з яго ўсё датла

нашто як жабраку вымаліваць
ўсё тое што ты заслужыў жыццём
знай доля к тым не прысуседзіцца
хто жабранінай гоніць дзень за днём

ідзі праз свет з вачмі адкрытымі
ў грудзях гадуй як сталь і моц і гарт
глядзі ўвакруг свабодным сокалам
і крэпка знай чаго ты ў свеце варт

не паніжай сам духа вольнага
і ў паніжэнне іншым не давай
над рабскаю таўпой аслепленай
над злом зямлі увысь да зор сягай

