на бітву крывавую сына праводзіўшы з хаты
на шчасце і ўдачу пасеяла маці зярняты
калі дачакаецца маці з тых зерняў усходу
сын прыйдзе з паходу
са славаю прыйдзе з паходу

дарэмна ўздыхала
чакала
і шчасця і долі 
упалі зярняты
на камень шчарбаты
у полі

дарэмна здалёку
паўнюткія вёдры цягала
той камень у спёку
вадой і слязьмі палівала

да кроплі іх выпіў задымлены
камень пякельны
два леты кіпелі на ім яны
як на патэльні

ля каменя ўпала
цярплівая маці ў знямозе
у роспачы скардзіцца стала
знаёмай дарозе
пачуй мае словы
улашчы свой камень суровы
за гэта вярбою
гатова я стаць над табою
твайго пешахода
я ў засень ад спёкі б хавала
у час непагоды
ад бур і дажджоў засланяла
старымі рукамі
твой дол падмятала б штодня я
улашчы свой камень
дарога мая палявая

сказала дарога ёй
скардзішся маці
дарма ты
не ўзыдуць зярняты
бо ўпалі на камень шчарбаты
не першая ты
каля камня заходзішся з жалю
не раз на ім сеялі але ні разу не жалі
на нашыя нівы
яго закацілі чужынцы
чужы і маўклівы
даўно ён ляжыць пры гасцінцы
зза буга яго
закацілі і кінулі ў полі
каб сына свайго
не даждалася маці ніколі
не ўзыдуць зярняты
ні ўвосень на ім ні вясною
пакуль ён не стане зямлёю
закляты табою

з дарогі ўставала
і каменю маці казала
вады табе мала
і матчыных слёз табе мала
цяпер я крывёю
сваёю
цябе праклінаю
ты станеш зямлёю
а каменем стану сама я

і тройчы такою
кляцьбою
той камень пракляла
стаў камень зямлёю
сама ж яна каменем стала

на камні былым пры дарозе
ўзыходзяць зярняты
вяртаецца сын па дарозе
з паходу дахаты

