многа поля з добрай доляй
нешчасліва і шчасліва
праляцеў ты мой саколе
панад роднай нашай нівай

у світанне у прадвесне
з непамернай гордай сілай
пела бура табе песні
думкі бурныя будзіла

і мацнелі твае крыллі
і мацнеў дух неўгамонны
а вясёлкі шлях сачылі
а маланкі слалі ўклоны

яснай зоркай зпад аблокаў
азіраеш пуцявіну
па якой ты ненарокам
мкнуўся к сонцу без упыну

нікнуць чары ў пору гэту
з воч спадае асляпленне
і законы піша свету
людскай праўды вызваленне

гэй ляці саколе далей
панад буйнай беларусяй
не спыняйся ў векаў далі
і не гніся як не гнуўся

