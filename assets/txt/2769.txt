кашаль зваліў ахутаў
грудзі пачаў сціскаць
хутчэй прынясіце путы
ён не хоча смерць паважаць
лёд на сценах калоціць цяжка
і зза вуснаў ізноў ізноў
як віно з заімшэлай пляшкі
выцякае паволі кроў
смерць прыйшла і на ложак мосціцца
гэта лепей не можна жыць
так усё жадана і проста
падкарыцца павекі стуліць
будзе цёпла спакой навекі
у грудзях не смыліць агнём
і не будзе гвалту і здзеку
і руін за разбітым шклом
горад горад родны мой любы
панад вулкамі тлусты чад
ўсіх знішчаюць бетонныя кубы 
камісара гестапа загад
гад адзін а тысячы гінуць
ўсе здаровыя  цяжка канаць
хутка два ён выйдзе з машыны
трэба ўстаць трэба ўстаць
ёсць загад мелі ўсе ахвоту
ён сябрам заявіў тады
права мне надалі сухоты
і юнацкія вашы гады
                                          
цяжка ўстаць бы дзіцёнку з калыскі
трэба думаць хадзіць глядзець
                                          
а над ім схіліўшыся нізка
умаўляе пяшчотна смерць
што ты трызніш лепей памерці
і спакойна марыць і спаць
спаць так добра
 а боль у сэрцы
трэба ўстаць трэба ўстаць
 спі каханы галоўка цяжкая
сон апошні цябе атуліў
 прэч адсюль
не магу
не жадаю
я не ўсё давяршыў
як на хвалях ложак хістаўся
заставалася сорак хвілін
ён паволі па частках падняўся
бы цяслярскі аршын
і хоць смерць абяцала цішу
мяккі сон салодкі дурман 
ён як п’яны з пакоя выйшаў
намацаўшы ў кішэні наган
валаклася за ім неадступна
бо лічыла ганьбою адстаць
сто разоў на кожнай прыступны
запрашала легчы й не ўстаць
але ён слабы і галодны
адказаў сціскаючы рот
што мне скажа мой горад родны
што мне скажа родны народ
што мне выгляд твой дзікі і грозны
вось той дом я памру ў барацьбе
ты спачатку мярзотніка возьмеш
я прымушу цябе
тормаз рыпнуў ідзе па алеі
адыдзі і не замінай
адыдзі адыдзі хутчэе
стань унь там і маўчы чакай
першы стрэл упэўнена гакнуў
другі трапіў яшчэ камусь
атрымай атрымай сабака
хай жыве беларусь
вось штыхоў халодныя джалы
вось апошні да смерці парог
смерць зубамі заскрагатала
ён памрэ але ён перамог
чалавек на нагах хіснуўся
проста рукі злажыў накрыж
паглядзеў на яе усміхнуўся
што чакаеш хадзі ж хадзі ж

