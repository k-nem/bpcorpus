вей ты вольны вецер
вей па чыстым полі
і шукай усюды
за мяне ты долі

праляці зямлёю
скрозь па свеце белым
ды шукай старанна
ды шукай умела

можа яна блудзіць
па лясах
пустынях
збіўшыся з дарогі
ў пустках дзікіх гіне

можа злыя людзі
дзе яе стрымалі
і ў замкі з жалеза
яе закавалі

ды яна не можа
вырвацца на волю
усё яе пільнуюць
не даюць патолі

вей жа
вольны вецер
вей на свеце гэтым
і шукай мне долю
ды шукай умела

а калі дзе найдзеш
прывядзі з сабою
я хаця на хвілю
падзіўлюся ёю

пагляджу
пабачу
што яна за дзіва
ці папраўдзе можна
з ёю жыць шчасліва

а табе ж за гэта
вецер адплачуся
перад тваёй моцай
нізка пахінуся

