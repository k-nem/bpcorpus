да болю можа кожны прыцярпецца
і да няшчасця толькі не яны
што страцілі дзяцей
гарыць для іх цяпельца
на тым далёкім беразе вайны

ці зойдзе сонца ці на дзень займецца
адны сярод вялікай цішыні
старыя маці ў печах старасвецкіх
штодзённа паляць вечныя агні

у печах быццам небасхіл паўкруглых
зара ўсё разгараецца ярчэй
а за акном  свет цёмны і аглухлы
а пры агні суцішней і лягчэй

і бульбу абяруць і ўсё згатуюць
пасля сядзяць пакуль не грукне дзень
апроч дзіцячых галасоў не чуюць
нічога
толькі полымя гудзе

уюцца каснікі агню і скачуць
і твары узнікаюць з небыцця
цалуюць іх кабеты ціха плачуць
і не клянуць самотнага жыцця

