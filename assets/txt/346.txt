твой кволы валадар забыўшыся навук
велічыні зыгмунтавай і лет цярпення
раздзел узаканяе ў загранічным ценю
і лічыць колькі дома кінуў хвоек штук

а дома роскашы і працы многіх рук
папас магнацкіх перацвіўшых пакаленняў
стаіш і цэгла валіцца з гнілых скляпенняў
і ў шчыліне гняздо ўе ўслужлівы павук

жывёлу гоне ў парк галодны сервітут
ля сцен цянюе забабон ад лета ў лета
нячысцік з ведзьмамі гуляе ў пустцы гэтай

так зніштажэнне ў кожан гзымс паўзе і кут
і зубы скаліць моц мая і права тут
на ўход жыцця сюды ўжо я кладу тут vеtо

