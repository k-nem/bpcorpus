на выспе беларусь вы елі шашлыкі
браты нам гэту выспу падарылі
на сушы смачным пловам замарылі 
і вось мы пасярэдзіне ракі

а тут яшчэ прывязаны баран
запас бяды не чыніць у імя братэрства
ды грымнуў бубен бухнуў барабан
карнаі затрубілі памайстэрску

цудоўная ханум чарговы плоў варыла
а побач уздыхаў мясцовы вадзяны
амудар’я жаўцела і вірыла
каб даказаць што не падобна да дзвіны

пасля квяцістых тостаў і забойнай ежы
нас гнаў няспынна тамада узбекскі
пры спёцы не палескай
каракумскай рэзкай
скакалі мы са спрытнасцю мядзведжай

ну хоць бы што на выспе прарасло
як добра сеяць прыязні насенне
а потым нас аднолькава трасло
ташкенцкае землетрасенне

