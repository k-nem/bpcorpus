восень чырванню ліст памячае
ўдзень ў гародзе пахне акроп
па шляхах пачарнелых дыбае
з воза ўцёкшы вясёлы сноп
сам такі таўшчэзны пузаты
паяском перавіты ўвесь
ў залацістым прыгожым халаце
з буйным чубам на галаве
ён уцёк ад сваёй нявесты
што сасватаў гуменнік яму
свет чырвоны вакол пярэсты 
проста на ногі стаў  і прамуй

а нявеста яго шукае
вось ужо і зіма надышла
бач  сугорбак рукой разрывае
і пад ім жаніха знайшла
пацямнеў ён стаў шэрым як трэба
нежывым лёг пад белы плат
чуб асыпаўся ў мёрзлую глебу
пацямнеў залаты халат
плачаплача над ім дзяўчына
але вось пачарнелі гарбы
снег зароў у глыбокіх лагчынах
небасхіл пасміхнуўсь праз дубы
і жаніх пацягнуўся сонны
і ажыў пад ветрам тугім
падаслаў пад сябе зялёны
малады пушысты кілім

калі ж восень другая настала
з сумным шорахам пушч і гаёў 
у гумно нявестна ўязджала
з цэлым возам вясёлых снапоў

