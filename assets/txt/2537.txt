няма такіх дзвярэй
куды б хоць раз
знянацку не пастукалася б гора
і мала тых куткоў
дзе б у нялёгкі час
схавацца можна
ад хлусні і зморы
а шчыра усміхацца 
то не цяжка
калі у сэрцы
чалавечнасць ёсць
знаёмыя
усмешкі іх  нацяжка
на раўнадушша
зайздрасць альбо злосць
пазбаўленыя ласкі да людзей
мае знаёмыя
збіраюць толькі смецце
іх захапляюць плёткі
кожны дзень
і нават весткі
аб чыёйсьці смерці
здзіўляюся
як можна гэтак жыць
зямля здаецца ім
крывым люстэркам
яна ж наўкол
у харастве ляжыць
і свеціць праўдай
добрай і нясцерпнай

