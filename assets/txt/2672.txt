сцюжны час бязмежнасуровы
спіць народ нібы зерне ў раллі
                                    
ты прыйшоў
і гарачым словам
рунь узняў на роднай зямлі
ты сказаў нам
унукі скарыны
дзе ваш гонар моц і краса
ёсць і ў вас як у іншых святыня
не давайце святыні псам
не давайце з яе глуміцца
бо праспіць яна ясну зару
бо святы ізумруд заімгліцца
у пярсцёнку тваім беларусь
ты устаў на лютую сечу
бітву вечную сонца і хмар
узваліўшы на юныя плечы
святагораў народны цяжар
і не вынеслі жылы напругі
знік ты лебедзь у хвалях сівых
сплыў крывёю загінуў за другі
за мяне за вас і за ўсіх
і застаўся ты ў нашых душах
хоць навекі знік у палях
вечна светлы і вечна дужы
вечна юны як наша зямля
мы табой ганарымся  і плачам
мы нясём цябе ў сэрцы праз дым
                                        
нізка голаў схіляю юнача
перад вечным глаголам тваім
смела крочу цяпер у пяскі я
перад светлай заветнай гарой
бо як ёсць у народа такія 
не загіне давеку народ

