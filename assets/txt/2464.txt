сягоння не засну
мяне так дзіўна хваляць
як спелую сасну
якую хутка зваляць

сумую я па тых
што згаслі нібы свечкі
а тут і б’юць пад дых
з усмешкаю пасвецкі

там свечак не было
свяцілі нам ракеты
сляпіла і гуло
усюды без прасвету

успомню тых людзей 
гатоў хвастаць па мордзе
таго хто бой вядзе
зза імпартнай камоды

такому не відно
красы зямнога шара
ён верыць у адно
манеты ўсё рашаюць

я іншай веры сам
бліжэй было б да шчасця
каб удалося нам
хутчэй суняць мяшчанства

