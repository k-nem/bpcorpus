між гор  далінаю  за вёску
не аглядаючыся ўзвыш
суважна попрасту пасвойску
бяжыш ты рэчка і бяжыш

падгоніш каменьчык жвіровы
травінку водную трасеш
чапаеш кораньчык альховы
па верху кветачку нясеш

і лёд зімой табе не шкодзе 
ўсё коцішся а цёплым днём
на бераг выглянеш разводдзем
дый после  зноў сваім слядком

нясецца весела вадзіца
мая з ёй думка след у след
то рвецца ўдаль то зноў баіцца
і міл і страшан думцы свет

а рэчка як бы мне гавора
аб долі хочаш знаць маей
я  капля ў моры толькі ж мора
маё ад дум тваіх святлей

