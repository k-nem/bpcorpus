выходжу я ў разведку 
рашучы заўтра бой
ты ранак
будзь за сведку
услед ідзі за мной

з табой у згодзе поўнай
жылі мы з першых дзён
у барацьбе няроўнай
я трапіў у палон

і рукі мне звязалі
і ў плечы б'е прыклад
вядзі 
мне загадалі 
паказвай шлях назад

ты ранак мой вялікі
у час маіх няўдач
пад ногі кідай пікі
дарогі перайнач

дзе рэчку помніў розум
там возера кладзі
дзе корч 
з карча бярозу
на месцы тым радзі

дупло зрабі з засечкі
хай птушка ў гэты дзень
туды свае яечкі
блакітныя кладзе

у родную краіну
дарогі перайнач
а я а я загіну
а ты
а ты не плач

