блудзіў па вуліцы я тэй дзе сустрачаў яе
яе  не ўцямлю  шчасце ці сваё няшчасце
час быў такі калі ўжо першы певень устае
а злодзей смела з ложа выпаўзае красці

на небе месяц бледны як нябожчыкавы твар
знад воблакаў сцікаўся быццам бы ён шляху
свайго не мог знайсці паміж расплаканых там хмар
ці каб стуль не зваліцца блукаўся так з страху

паволі горад на сябе ўскладаў аковы сну
святло ў акнах адно ўслед за адным канала
дзенедзе ржавы ключ пужаў скрыготам цішыну
ды спознена павозка дзіка ляскатала

у дроце што паміж слупамі віўся густа ўдоўж
як бы напяты былі там людскія жылы
гудзеў заводзіў вецер бы па дроце рэзаў нож
як вісельнік выў вырваўшыся зпад магілы

здалёку ад чыгункі данасіўся свіствыццё
ўпіваючыся ў сэрца вытачанай сталлю
як бы з тым свістам адлятала шчасце і жыццё
ці гінуў нехта наймілейшы там  за даллю

аб сцены рэха стукалася ад хадзьбы маей
цагляны мур сачыў за мною безупыну
цень ад ліхтарняў мой ўсё то даўжэй то карацей
выцягваўся дваіўся то зусім дзесь гінуў

лічыў за крокам крок я й пазіраў ўвакруг як здань
на заміраючы да заўтра горад грэшны
і чуўся я як здрадай схопленая ў клетку лань
такі бяссільны пазабыты безуцешны

за думкай думка джалам свідравала галаву
што ёсць няма судзіў суды і перасуды
і думаў ўсё за што нашто сябе на часці рву
калі за гэта маю толькі камняў груды

так сноўдаўся па вуліцы і сам згараў ў сабе
іду і чую тут зза муру ў сутарэнні
рагоча музыка як сумашэдшая ў кляцьбе
пад музыку  бразджанне ног грудзей хрыпенне

і жудка стала ёсць жа яшчэ людзі на зямлі
што могуць дзіч сабой змяніць і весяліцца
не бачачы сваіх бяспутнасцей што іх змаглі
і душаць адусюль як змеяў навальніца

з нявольніцай нявольнік тут танцуе на забой
пад здзекам рабскія свае сагнуўшы шыі
а там на акрываўленых палях крывёй людской
нявольнік для нявольніка грабніцу рые

стыд спанаваў мяне што я на вуліцы тэй быў
і аддаваўся нейкай візьі ўсёй душою
тым горкім думам аб сабе і сэрцу тым на здзіў
так заўладаўшым маім сэрцамсіратою

