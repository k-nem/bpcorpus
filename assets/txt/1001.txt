сцісла мяркоўна жыў янка жыгала
i грошы патрошкі збіраў
даўно яму думка ў сэрца запала
i думцы ён гэтай даўно патураў
выедзе ў поле ён з конікам сівым
ці пойдзе з касою касіць
любая думачка зданнем шчаслівым
i сонейкам ясным блішчыць
дома таксама бывала у свята
аб думцы тэй мову зачне
жыгалу ў руку гаворыць агата
i ў вочы лагодна зірне
а думаў жыгала аб тым каб зямелькі
ну хоць дзе шматочак купіць
бо дома бядота і сціск паўстаў велькі
i не з чага стала тут жыць
i жыў прыслухоўваўся янка жыгала
як дзе прадаецца зямля
i купля якія выгоды казала
як там ураджайна ралля
былі у жыгалы сябры  гаспадары
адны у іх думкі былі
i ў сэрцы насілі аднакія мары 
дабіцца разжыцца зямлі
збяруцца бывала і люлькі закураць
i так углыбяцца ў размовы яны
што лбы свае зморшчаць і бровы нахмураць
калі ў чым запынкі відны
i вось раз вясною пад яна здаецца
гаворыць жыгала сябром
 чуў я мужчыны зямля прадаецца
а разам з зямлёю і дом
а ёсць там і паша і рэчка блізютка
i лесу кавалак ёсць там
от бы абладзіць не ведалі б смутку
была б і выгода і хлеб быў бы нам
 то дзіва што быў бы  ўздыхае гаўрыла
аб кіпець тэй люлькай б’ючы 
абсталявацца б і жыў бы што міла
не гэтак як тут жывучы
i доўга пра землю яны гаварылі
гарэлі іх вочы агнём
здавалася ўжо ім што землю купілі
i новы пастроілі дом
i кожны з іх садзік ужо быццам мае
i гумны іх хлеба паўны
 што ж сходзім пабачым хай бог памагае 
да згоды прыходзяць яны
ходзяць па полі ў раздум'і мужчыны
паперадзе з стрэльбай ляснік
іх твары сур'ёзны і важны іх міны
ды вырвецца часам тут крык
 ото брат раўніна і вокам не скінеш
а глеба глядзі як тварог
што за зямелька брат купіш  не згінеш
асесца б тут госпад памог
i кіем жыгала зямлю калупае
да долу прыгнуўшыся ўвесь
а чорную грудку ў руках расцірае
i нюхае землю алесь
а трэці гаўрыла мужык барадаты
абводзіць вачыма ўсю даль
так радуе сэрца ім грунт той багаты
расстацца з зямлёю ім жаль
ляснік жа паказвае ўсе ім граніцы
i з жарам гаворыць такім
 о лес тут прыўдалы грыбоў і суніцы
i ягады ўсякай у ім
i рэчка пад бокам і процьма ў ёй рыбы
тут рай ягамосьці ды ўсё
вось гляньце мужчыны якія сядзібы
о добрае будзе жыццё
мужчыны ў палоне і сэрца ў іх млее
здаецца б дадому не йшоў
бо шчасцем багаццем куток гэты вее
як люба між гэтых дубоў
абходзяць любуюць зямельку мужчыны
i сэрца ў іх б’ецца гарыць
вось так на каханку красунюдзяўчыну
хіба толькі хлопец глядзіць

