атрутай маею
хто стаў залівацца
астаўце надзею
мець шчасце у хатцы

мець шчасце багацце
жыць згодна з раднёю
спакою зазнаці
не плакаць душою

я з дзеткамі з жонкай
дзень кожны паваджу
зазнацца з палонкай
пад’юджу параджу

маёй як атрутай
душу атуманіш
і мыслі паплутаў
і светла не глянеш

ўсе людзі  дружочкі
не людзі  анелі
адрокся б сарочкі
каб толькі хацелі

такім добрым будзе
той п’яны без меры
хоць будуць жа людзі
глядзець як на звера

хоць будзеш ты горай
як звер выглядаці
о звер без пакоры
што шоў бы кроў ссаці

на лоб павылазяць
чырвоныя вочы
і воблік твой сказяць
твар плямы абскочаць

расхрыстаеш грудзі
ты п’яны гуляка
язык жа твой будзе
брахаць як сабака

о дзікім о страшным
зраблю без прагляду
га бойся няшчасны
быць пад маёй ўладай

сягоння шчаслівы
як мною зальешся
а заўтра о дзівы
піць больш заклянешся

і каяцца будзеш
мяне праклінаці
i сам сябе злудзіш
карчомкі не знаці

парваць жа не меціў
маіх брат кайданаў
прыходзе дзень трэці
ты йдзеш ужо п’яны

атрутай маею
хто стаў залівацца
астаўце надзею
калібудзь расстацца

