закаханы ў жыццё і ў кожную мушку
я іду каля хат і росных садоў
і са мной размаўляюць звяры і птушкі
на дзесятках і тысячах розных моў
ў валасы мае вішні свой снег завеялі
мне на вуха шэпчуць абшары ніў
маўляў каго любіш таго заўжды зразумееш
у якой бы скуры ён ні хадзіў
галубы ў ліловых і сініх барвах
на мяне паглядзеўшы вуркочуць так
 прроста варрвар варвар стррашэнны варвар
крыл не мае а кррочыць крочыць дзівак
певень палкай падбіты скача як конік
і здзіўленым курам як зрынуты бог
утрапёна крычыць ад болю і гонару
 не папаў не папаў міма ног міма ног
калі ж ноч паплыве над зямлёю мілаю
размаўляюць дзве жабы ля соннай ракі
 куума кума а што ты вячэраць варыла
 боршч боршч буракі буракікікікі
я напэўна таксама здаюся ім зверам
і яны разважаюць у засені траў
 вось ідзе двухногая птушка без пер’яў
ці мядзведзь што шубу ў ламбард заклаў

