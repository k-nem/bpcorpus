к зорам агністым к прыволлю нябеснаму
вырваўшы з ціны жыццёвай душу
мчыся не дайся цярпенню балеснаму
горда пакінь земляную глушу

к зорам што так над табой разгараюцца
льсніста ў мільённай па небе сяўбе
рвіся хай думы прабіць цьму стараюцца
там херувімы спаткаюць цябе

песні там духамі зораў ствараныя
будуць душу весяліці тваю
думна ўзнясешся над нізяй туманнаю
рдзеці дасі там прыволля агню

з зораў зпад неба ўсё быцце зямельнае
проймеш паглядам цікавым наскрозь
бачыці будзеш  з жыццём нераздзельныя 
крыўду бяспуцце нянавісць і злосць

горна расстаўшыся з буднімі справамі
тысячы ўздохаў пачуеш з грудзей
вызнаеш брата з рукамі крывавымі
з сэрцамі гадзінаў поймеш людзей

крыкі пракляцці пачуеш нязнаныя
мукі старыя стагнанні цямніц
трупамі ўбачыш паляны засланыя
слёзы сірот удавіц маладзіц

будзеш глядзеці на гэта ўсё дзікае
к зорам жа мчаціся будзе твой дух
будзе на сэрцы спакойнасць вялікая
ўскросшым з нізін дзе зніч праўды затух

к зорам агністым к прыволлю нябеснаму
вырваўшы з ціны жыццёвай душу
мчыся не дайся цярпенню балеснаму
горда пакінь земляную глушу

