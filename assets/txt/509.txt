не загаснуць зоркі ў небе
покі неба будзе
не загіне край забраны
покі будуць людзі

ночка цёмная на свеце
вечна не начуе
зерне кінутае ў ніву
ўсходзіць ды красуе

наша зерне  нашы думкі 
не загінуць свету
бліснуць краскай непаблеклай
вечных агняцветаў

з добрых думак што мы кінем
на сваім дзірване
будзе ўнукам нашым жніва 
доля панаванне

беларускаю рукою
светлай праўды сіла
славу лепшую напіша
бацькаўшчыне мілай

зацвіце яна як сонца
пасля непагоды
у роўнай волі ў роўным стане
між усіх народаў

не загіне край забраны
покі жывы людзі
не загаснуць зоркі ў небе
покі неба будзе

