пры шляху шырокім
дзе стаіць камора
я на свет радзіўся
пад глухі шум бору
позняю парою
восенню гнілою

па шляху тым бітым
i удзень і ўночы
пешкі і з вазамі
валіць люд рабочы
бы яго хто гоніць
аж той шлях гамоніць

ў розныя старонкі
каля той каморы
распаўзліся сцежак
шэрыя узоры 
вузкія глухія
сцежачкі крывыя

i мая бы восень
доля невясёла
i куды ні гляну 
глуха навакола
смутна аддаленне
хмызнякі каменне

i мяне людская
хваля падхапіла
i ў глыбокім віры
моцна закруціла
i нясе з сабою
цяжкаю ступою

толькі ж не па шляху
носяць мяне ногі 
вузкі мае сцежкі
зараслі дарогі
я ідудыбаю
а куды  не знаю

