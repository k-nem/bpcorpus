да працэсу над грамадой

за вашу ласку панскую
палітыку шатанскую
мы дзякуем паны
дабра зрабілі многа вы
залезшы ў наша логава
пабраўшы  бізуны
наслалі нам асаднікаў
жандараў і ураднікаў
i іншае брыды
кунтушыкаў каптурыкаў
i антэкаўмазурыкаў
наперлі нам сюды
каб гэтыя дабродзеі
вам польскасць тут праводзілі
на панскія лады
i польскасць тут праводзіцца 
на ўвесь наш край смуродзіцца
ксяндзоўская мана
i веру каталіцкую
падносяць нам і тыцкаюць
на чорта нам яна
не возьмеш нас касцёламі
царквамі і саборамі 
на ліха нам ваш рай
гандлюйце сабе душамі
як рэдзькаю ці грушамі
а нас ты не чапай
ды ліха ў тым каханыя
што вы прыйшлі нязваныя
убіліся ў наш край
зрабілі яго крэсамі
i разам з пэпээсамі
заслалі тут абрус
ад піншчыны да случчыны
пад пятамі пілсудчыны
гаруе беларус
няма яму аддушыны
а крык яго прыдушаны
ўзвялі вы ў крымінал
паны ці ж мелі рацыю
судзіць за крык той нацыю
упасці ў такі шал
рэкорд паны пабілі вы
i як тут ні адвілівай
а роўных вам няма
i тактыку ксяндзоўскуго
i школу мураўёўскую
прайшлі вы недарма

