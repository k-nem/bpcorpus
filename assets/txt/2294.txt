да нябёс уздымае зямля
каласы сваіх ніў
каб сагрэла іх сонца
каб вецер іх там апыліў

я не знаю калі
палюбілася сонцу зямля
а зямлі палюбілася сонца 
не ведаю я

толькі знаю  не меней
налічвае год іх любоў
чымся сонца праменняў
зямля  залатых каласоў

маладая зямля
як нявеста а сонца  жаніх
лета  час іх абдымкаў
а восень  час ростані іх

час чаканняў  зіма
а вясна  час чаканых сустрэч
час шчаслівай любві
слёзы  прэч крыўды  прэч хмары  прэч

