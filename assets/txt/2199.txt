вось і лета сышло
адспявалі калоссі
цяжка нам заўважаць
як з'яўляецца восень

непрыкметна зусім 
прыплыве павуцінкай
гляне жоўтым лістком
пад зялёнай хусцінкі

усплыве туманом
над рачулкаю соннай
устрывожыць дымком
 пахам бульбы пячонай

зачаруе агнём
маладзенькай рабіны
на адлёце крылом
памахае бусліным

а пасля
а пасля
ліст апошні сарвецца
ды не знаю чаму
ты мне восень па сэрцу

