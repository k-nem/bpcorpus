дзе голуб з галубкай варкуе сядзіць
зпад неба хмурлівага ястраб ляціць
і кіпці запусце ў галубку ён смела
і выгрызе сэрца і кроў выссе з цела

дзе шчыра дзяўчынку дзяцюк палюбіў
прыйшоў стары зводнік дзяўчынку адбіў
як ястраб з галубкай так цешыцца ўволю
паганячы славу  дзявочую долю

няма ўжо галубкі прыўныў галубок
сядзіць не варкуе як мёртвы замоўк
па любай сваёй у вялікай жалобе
чакае аж ястраб і з ім тое зробе

няма ўжо дзяўчынкі сум хлопца гняце
у сэрцы глухі жаль як рана цвіце
дзе пойдзе дзе гляне стогн рвецца маркотны
адзін ты адзін небарача гаротны

галубкіны косці развеяла бура
к другой свае вочы стары зводнік жмура
галуб жа дзяўчынка і хлопец як дзеці
бядуюць што ястрабаў так шмат на свеце

