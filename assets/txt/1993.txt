на магілках так ціха спакойна ледзь шапочуць з сабою бярозы
паспускаўшы галінкі свае аж да самай халоднай зямлі
на лісточках гараць кроплі рос як гарачыя слёзы
быццам з жалю па тых што ў гэтых магілках зляглі

ціш нямая тут вецер бяроз верхавін не чапае
адзін раз адважней ён між іх закруціў зашумеў
потым як бы прыпомніў што мёртвых спакой парушае
сціх і лёгка сарваўшыся ўдаль паляцеў

над адхонам ракі што ля самых магіл працякае
свіснуў раз і другі ў захапленні любві салавей
не у царстве памёршых спяваць ён не можа не ўмее
ён кахання пясняр ён пясняр маладосці усёй

і замоўк і нішто ужо больш цішыні не трывожыць
між пахілых крыжоў урачысты і сумны спакой
ні жывое душы толькі часам матыль крыллі зложыць
затрымаўшысь на міг над магільнае кветкі красой

часам песня з палёў далятае з вятранаю хваляй
быццам хоча збудзіць тых што у гэтых магілах зляглі
быццам хоча сказаць што праменні надзеі заззялі
і што будзе квітнець кветка шчасця на нашай зямлі

