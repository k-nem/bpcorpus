набягае на колы заснежаны шлях
ля дарогі дубняк адубеў
але рукі твае у маіх руках
але ў сэрцы  гарачыя  радасць і жах
што знайшоў што страчу цябе
кожны звіў дарогі ў абдымкі мне
так уладна з пяшчотай такой
пасылае цябе і здаецца канец
і здаецца памрэш ад шчасця бы ў сне
калі неба кранаеш рукой
побач ты і не дзіва што чэзне туман
што народжаная ўначы
з павароткаю кожнай адходзіць зіма
пасля студзеня ўладна прыходзіць май
гучна звонячы ў сонечны шчыт
вырываецца сэрца з вузкіх цяснін
і раптоўны абшар нібу ўдар
о якое мора гарачыні
сінім сном аж да самага неба сніць
у нірване любоўных мар
што такое хто гімны сонцу пяе
хто хістае ружовую даль
мо салодкі вецер у сэрца б’е
можа лебедзі ўскінулі крылы свае
або проста цвіце міндаль
або проста цвіце кізіл залаты
дыхні і бяссмерце прыдбай
о якое шчасце што побач ты
што каханне мора водар густы
май
май
май

