не чакаць парываў свабоднага брыза
не чакаць святла сярод цёмнай начы
час рабоў і здрады эпоха чынгіза
час дрыжачых мужчын і хлуслівых жанчын
і ў баі і ў каханні вароцяць спіны
што ж рабіць
з году ў год лічыць барышы
для чаго
ўся слава віно і жанчыны
суета сует і тамленне душы
зарастае травою ў сумлення ганак
і ваююць даносам замест свінца
пасля славы  наклёп нуда  пасля п’янак
пасля здрады кахання  туга да канца
да канца
ўспаміны адносяцца роем
я адзін
я адзін супраць тысяч стаю
клічу сэрцам збавіцельны полаг спакою
што закрые мне крыламі вочы ў баю

