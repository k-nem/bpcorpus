пярун перажагнаў
зялёнай бліскавіцай
і чорную жаўну
і чорную крыніцу

пакуль шукала шлях
аслепленае вока
я зразумеў не страх
прыйшоў ка мне а вопыт

жагнала нас вайна
нянавісцю і гневам
з в’етнамскіх рэк яна
не раз яшчэ махне вам

узводзіць цяжка мост
а на звышбомбу  попыт
і можа згінуць мозг
і чалавечы вопыт

усё запамінай
і што спявае сопат
ты слухай выбірай
але не гэта вопыт
ты працаю трывож
і дружбаю сумленне
і вопыт рук памнож
на розум і натхненне

