дрымотна ціснуцца кусты
пад цёплы бок дубровы ціхай
i ў цішыні за тры вярсты
чуваць як п'е ваду ласіха
о край мой родны я прашу
ратуючы ад пустазелля
я сам расцераблю душу
а ты мне дай свайго насення
каб мог я так сумленна жыць
каб і мяне ў ліхую невідзь
ніхто не мог закабаліць
ніхто не мог ачужаземіць

шалеюць скразнякі эпох
я чую як айчына кліча
на раздарожжы ўсіх дарог
не разгубіць свайго аблічча

якая ноч які спакой
на вечаровым аксаміце
і толькі недзе за ракой
крычыць зямляк перавязіцее

