нешта пройдзена
нешта знойдзена
прыгалублена
потым згублена
а найлепшае не збываецца
а найгоршае не забываецца

і толькі родныя лясы
знаходзяць нас ва ўсе часы
і зоркі аганёк
надзею шле здалёк
і абяцае шмат дарог
расчараванняў і трывог

ты толькі раз з дарогі збоч 
паселіцца у сэрцы ноч
ад праўды раз адкруцішся 
няпраўдаю атруцішся

трэ берагчы нам праўду слоў
як бор сваіх дзятлоў
як удава апошняе
сваё дзіця
і даражу я кожнаю
расінкаю жыцця

