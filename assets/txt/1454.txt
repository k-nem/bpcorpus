сінь і глыб без концакраю
ціш і згодачка святая
неба землю абнялі

сонца зранку жарам пыша
ветрык лісце чуць калыша
вее чуць паўзверх зямлі

лес і поле з збажыною
апавітыя смугою
задуменныя стаяць

i сярод цішы нясмела
над зямелькаю знямелай
сталі хмары вынікаць

ды так ціха так пужліва
нібы зданкі або дзіва
невядома скуль ўстае

шырыць сонца клуб іх белы
i маланакгромаў стрэлы
ім на страх зямлі куе

а зямля як бы замлела
толькі дуб стары нясмела
зрэдку лісцем павядзе

змоўклі ўсе вакол абшары
бо замыслілі штось хмары
ой знаць бура загудзе

