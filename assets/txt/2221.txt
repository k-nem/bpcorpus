па сцежках таемных з ляска да ляска
ідзе ў беларусь пасланец ад цк

заданне адказнае спешна з масквы
даставіць атрадам наказ баявы

за поясам  фінка мяшок на плячах
а ў полі мяцеліцы спяць на шляхах

кранешся іх дотыкам лёгкім нагі 
завые вятрыска закружыць снягі

 спяшай чалавеча да выбраных мэт
мы зараз засыплем завеем твой след

і вось  ані сцежак ужо ні дарог
а нельга зайсці да людзей на парог

абходзячы вабны над хатай дымок
ганец павяртае ізноў у лясок

у лесе зацішна няблага б спачыць
ды важны наказ пад ватоўкай ляжыць

і ноч навылёт чалавек не засне
ці дзяцел застукае дзе на сасне

ці шышка пакоціцца з елкі наніз
ці пройдзе павольна ступаючы ліс

ці заяц праскочыць па свежым сняжку
не спіць пасланец пасланец начыку

не гэтак уласнай шкада галавы
як шкода заветнага слова з масквы

якое ганец пад ватоўкай нясе
якога так прагна чакаюць усе

і ледзь адпачыўшы з ляска да ляска
ідзе ў беларусь пасланец ад цк

заданне адказнае трэба з масквы
даставіць атрадам наказ баявы

за поясам  фінка мяшок на плячах
нямецкая варта стаіць на шляхах

благія шляхі і няма ім канца
ды ў крыўду радзіма не дасць пасланца

кашлатыя пушчы даюць яму дом
ад сцюжы кусты ахінаюць крысом

мільёны на небе рассыпаных зор
выводзяць з аблуды на чысты прастор

а ў чыстых палях ад пагібельных воч
яго прыкрывае завейная ноч

і ён без спазнення ў прызначаны час
прыносіць з масквы партызанам наказ

яго абступаюць пытаюць навін
ён гутарыць з хлопцамі пару гадзін

гаворыць ім простыя словы братва
трымайцеся з вамі заўсёды масква

і вестка ідзе ад байца да байца
яна абганяе свайго пасланца

яна падымае атрады на бой
і новыя сілы вядзе за сабой

аж неба ад выбухаў грозных гудзе
і вораг не мае спакою нідзе

тым часам ізноў ад ляска да ляска
ідзе пасланец з даручэннем цк

заданне адказнае спешна з масквы
даставіць атрадам наказ баявы

за поясам  фінка мяшок на плячах
мяцеліцы белыя спяць на шляхах

