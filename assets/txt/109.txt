балюе панская варшава
бы дзень сканання хмелем хмеліць
а вісла пеніцца крывава
а ў вісле плавае тапелец

шасцяць мундзіры аксаміты
агнямі зыркаюць палацы
крывёй работніцкай заліты
завулкі вуліцы і плацы

балюе панская варшава
ксяндзы частуюць сакрамэнтам
парадак дня сягоння  справа
пра аб’яднанне інтэрвентаў

паны з маркізамі парыжу
з баярствам бухарэста ў хеўры
як ссср распяць на крыжу
плануюць планы і манеўры

балюе панская варшава
а для гуманнасці прагрэса
ідзе аблава за аблавай
на ўсходніх вольных польскіх крэсах

абрабаваных да кашулі
там беларуса і ўкраінца
вядуць закованых патрулі
па акрываўленым гасцінцы

балюе панская варшава
жандарскі конь б’е капытамі
пад капытамі жудкай явай 
людскія голавы пластамі

людскім жыццём набіты турмы
бунтуе ў турмах роспач мсціва
а ў бельведэры выюць гурмам
нех жые польска дэфензіва

балюе панская варшава
бы дзень сканання хмелем хмеліць
а вісла пеніцца крывава
а ў вісле плавае тапелец

