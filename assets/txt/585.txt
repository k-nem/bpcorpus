гаю гаю гаю
схаджу да дубровы
насяку там маю
ахапак здаровы

будзе тут бярозка
будзе тут рабінка
будзе клёну горстка
будзе і калінка

перад хатай нізкай
пасаджу я дрэўцы
ад аконцаў блізка
падбяру ім месца

ой кумы кумочкі
міла паглядзеці
як пачнуць лісточкі
трэсціся шумеці

шаптаць гаманіці
ціха між сабою
галоўкі хіліці
тут жа нада мною

і мне здасца ў хаце
што дрэўцы бясконца
раяцца як даці
долю мне й старонцы

