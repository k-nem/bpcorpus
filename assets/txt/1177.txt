цесна мне тут горка мне
просіць сэрца волі
плачуць думкі па вясне
хочуць лепшай долі

гэй ты лес хваёвы бор
бор густы высокі
неба сіняга прастор
стэп яго шырокі
я да вас хачу каб збыць
ўсе мае нягоды
i свой голас разам зліць
з песнямі прыроды

люб мне поўдзень цішыня
раніцы прахладнай
крык у небе каршуна
ў высі неагляднай

луг шырокі над ракой
долы і паляны
рвуся к вам я ўсёй душой
родныя курганы

гэй ты лес зялёны бор
бор густы высокі
неба сіняга прастор
стэп яго шырокі

