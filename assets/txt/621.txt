дружным ходам год за годам
зважна ўдаль ідзе брыдзе
то заплача то заскача
у вечным ходзе ў чарадзе

і дзевяты сходзе з хаты
кіне наша поле луг
як на слова годзік новы
новых дзён вядзе ланцуг

зрокся трону і кароны
сумны трудны той стары
новы сядзе на пасадзе
да сваёй гуляць пары

што прыносе ці калоссе
ці благое зелле нам
сіл не маю не згадаю
як пяройдзе  скажа сам

з гэтым новым шчырым словам
я віншую ў добры час
жычу вам я не сканання
год без ліку жыць між нас

між сваімі ці чужымі
жыць ды шчасця нажываць
далей знанне прасвітанне
як дагэтуль засяваць

бо далёка з рукі лёгкай
вольны ясны мкне прасвет
будзе ўнуку жыць не штука
лягчэй будзе як жыў дзед

глянуць зоры на прасторы
сонца стопіць путаў лёд
к нам у сваты з хат у хаты
смела гляне новы ўсход

так хто праўдай чынам радай
ходзе спольна ў грамадзе
гоне ўпрочкі цемру ночкі
як ніколі як нідзе

за ўсю ж працу ні палацаў
ані скарбаў не чакай
толькі будзе славы ў людзе
славіць будзе родны край

а хтось гікне дзіка рыкне
на бліск сонцавы жывы
гэта стогны гадзін чорных
на світанні крык савы

дружным ходам год за годам
чараду затопе дзён
з імі зводы непагоды
з імі ўсё міне як сон

