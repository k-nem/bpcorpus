яны даспадобы мне хай і старыя
не толькі ў гучанні хвалюючы змест
як многа гавораць мне назвы такія 
мінск
        пінск
                брэст

калі паразважыш няцяжка дазнацца
бо сведчаць на ўсю неабсяжную шыр
што продкі любілі спакойную працу 
шклоў
        клецк
                мір

а вораг находзіў бязлітасна білі
трываць не хацелі абразы і слёз
і разам з бярозаю катаў тапілі 
пціч
        друць
                сож

дзяды і бацькі нашу мову стваралі
каб звонка звінела была як агонь
у сёлаў імёны як гукі цымбалаў
блонь
        струнь
                звонь

