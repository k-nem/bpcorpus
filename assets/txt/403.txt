цягалася крыўда па свеце
ад хаты да хаты блудзіла
тым строіла вечныя сеці
тых гнала без часу ў магілы

ад хаты да хаты йшла з хвалай
ўзвялічвала троны кароны
нявольнікам путы кавала
пладзіла сусветныя стогны

здавалася ноч не пяройдзе
іржа не згрызе вечных путаў
аж бліснуў пажар на усходзе
і дрогнулі рабскія скруты

і дрогнула крыўды ўсяўлада
разлёгся скрозь кліч перуновы
апалі кароны пасады
з нявольнікаў спалі аковы

і мілай пацехай заззяла
і доля і слава людская
дый толькі знаць слава і хвала
недаўгавечнай бывае

раскованы раб сябе выдаў 
не ўзнёсся ўвысь дух чалавечы
нявольнік пабратаўся з крыўдай
і ў помач ёй даў свае плечы

