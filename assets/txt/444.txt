мне мудрасці кніжнай не даў бог пазнаці
мой бацька не мог даць раскошаў такіх 
наўчыўся я слоў беларускіх ад маці
і дум беларускіх без школы і кніг

ад самай красы маіх дзён невясёлых
настаўнікам быў беларускі абшар
усходы палеткаў і гоманы ў сёлах
навуку сваю мне прыносілі ў дар

душу акрылялі прыгожасці свету
па гонях пад небам лунала яна
купалася ў сонцы вясёлкай распетай
сама як вясёлка як казкавясна

і п’яная чарамі п’яная песняй
як сон заварожаны райскіх мясцін
шаптала мне дзівы цвітучых прадвесняў
і песняй лілася з паходам часін

бурлівая рэчка і млын гутарлівы
адмерным раскоцістым плюскатам вод
складалі мне рытму мастацкія звівы
парадквалі складаў раскоцісты ход

цяністыя бітага шляху прысады
і ў вырай лятучыя гусяў шнуры
гармонію ўводзілі ў песельным складу
сачылі нязгоднай зваротак ігры

зялёнае поле рунеючым збожжам
цвітучая ў сонечны цвет сенажаць
мне песню квяцілі узорам прыгожым
вучылі як словы ў вянок завіваць

ад шопату спелых пшанічных калоссяў
ад шэлесту лісцяў узмежных ігруш
музычнае водгулле ў песню лілося
злівалася з жальбамі скрыўджаных душ

шум бору адвечнага казкавым сказам
нашэптываў смутную повесць жыцця
і песню ў шумгоман захопліваў разам
заснуўшыя думы будзіў з небыцця

а сонца скрозь сеючы іскры па свеце
мне песню іскрыла нябесным святлом
а вецер што ў полі рве дзёрны і сеці
даў волю і крылле лунаці арлом

каса і сякера і цэп малацьбітны
магутную волатаў сілу далі
марозы і спекі далі гарт нязбытны 
мне песню як звон як пярун адлілі

так іншай не знаўшы навукі і школы
ў пацёмках шукаў і знайшоў божы дар
цяпер маймі скарбамі  думысаколы
цяпер беларускай я песні ўладар

