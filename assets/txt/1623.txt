дагарае душны дзень
блекнуць тоны неба
гасне ў топалях прамень 
сонца больш не трэба

ноч ідзе на змену дню
сее свае чары
паліць свой касцёр агню
у кудзелі хмары

i спаліла ўшчэнт яе
залатым пажарам
песню ноч сваю пяе
гімн складае марам

паліць ночка ліхтары 
зор мільён мільёнаў
ты ж умей сабраць дары
са сваіх загонаў

адпачынь ты браце мой
спі гасподзь з табою
ох спакой людскі спакой
ды няма ж спакою

