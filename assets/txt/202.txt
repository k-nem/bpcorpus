габруся ў жаўнерку ўзялі
ад дамоўства адарвалі
зажурыўся стары татка
стогне плача цяжка матка
ой габруська ой габруська

не журбуйце тата маці
я ўсядзець не мог у хаце
сам пайшоў па добрай волі
паспытаць ваеннай долі
не журбуйце не журбуйце

сваякі ўсе і суседзі 
ніхто дома з іх не ўседзеў
выйшлі ўсе з аднэю радай 
бараніцца ад нападу
бараніцца бараніцца

мучыць вораг нас заўзяты
папаліў нам нашы хаты
патаптаў нам наша поле
пакараў людцоў няволяй
мучыць вораг мучыць вораг

і мы ў шапку спаць не будзем
і пакажам свету людзям
як баронім межы родны
ад напасці ад нягоднай
як баронім як баронім

не журбуйце ж тата маці
буду вас яшчэ вітаці
як з вайны здароў вярнуся
і вам нізка пакланюся
не журбуйце не журбуйце

а як згіну то зязюля
прыляціць да вас адтуля
і ля вокнаў ля хаціны
закукуе што я згінуў
закукуе закукуе

