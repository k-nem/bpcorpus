даруйце бацькам што жадаюць сваім
нашчадкам многа багацця
жылося вайною так голадна ім
без хлеба і солі у хаце

даруйце настаўнікам што ў юнаках
захоплена таленты бачаць
іх талент уласны згарэў у баях
і позна жыццё перайначыць

ды нельга наследнікам тым дараваць
што толькі ўзаб’юцца на горку 
забудуць рублі ды і пісьмы паслаць
дадому
дзе сумна і горка

і таленты знаць небяспечна хваліць
якія на прыступцы першай
забылі настаўнікаў
ім не баліць
на ўласныя моляцца вершы

