ёсць месца дзе ў поўнач над рэчкай
пакуль йшчэ пявун не пяе
выходзе здань дзіўная з віру
і творыць варожбы свае

таемныя знакі рукамі
на ўсход і на захад кладзе
як быццам каго заклінае
ці песню на мігі вядзе

сцюдзёная льецца вадзіца
па целе з распушчаных кос
а вочы блішчаць як дзве зоры
а вочы глядзяць да нябёс

і рыцар у тую часіну
на белым агністым кані
над вірам з’яўляецца знекуль
ці проста выходзіць з зямлі

з каня свайго злазіць і к здані
падходзіць галубіць яе
у мокрыя косы цалуе
яна ж толькі нема пяе

хто ў час той заблудзіць тудою
спужаецца сам задрыжыць
і здань ад яго уцякае
у віравы сховы бяжыць

а рыцар маланкай садзіцца
на быстрага свога каня
і нікне у цемры паўночнай
а з ім  і трывога уся

шмат чутак аб віры і зданнях
чуваць у народзе здаўна
што праўда няпраўда  не знаю
мне ўспомнілась чутка адна

былі сабе ў бацькі тры дочкі
як кветкі прыгожы былі
а меншая ўсіх прыгажэйша
другой не знайсці на зямлі

жылі і нядолі не зналі 
свабодна як рыбкі ў вадзе
а толькі малодшай паціху
зайздросцілі старшыя дзве

раз неяк тудою князь ехаў
што бітвамі славу прыдбаў
заехаў да іх на папаску
заехаў  і іх спадабаў

адну з трох за жонку ўзяць хоча
катору  не знае і сам
і князя яны спадабалі
ручыць як то кажуць князям

вось ён ім і кажа загадку
работу такую дае
вазьму я з вас тую за жонку
каторая лепей спяе

запелі дзве старшыя князю
запелі як той салавей
запела малодшая князю
запела ад тых прыгажэй

і меншую выбраў за жонку
чакаці  ёй кажа сватоў
сам ладзіцца едзе к вяселлю
склікаці гасцей і дружкоў

а старшыя думаюць сёстры
як звесці малодшу сястру
атрутай няшчасную пояць
і кідаюць цела ў віру

як страшнае скончылі дзела
напаў і на іх саміх страх
адна паляцела на захад
другая на ўсход знайшла шлях

князь едзе з дружынай у сваты
і з скарбамі княства свайго
находзіць маркотнага бацьку
дачок не знаходзіць яго

дружыну сваю князь кідае
пушчаецца ў свет сам адзін
шукаці сваёй наймілейшай
шукаць да апошніх часін

за годамі годы плятуцца
што далей не знаю было
адну толькі чутку аб віры
сказаць вам на памяць прыйшло

