на маскву табе маршрут
інфармуюць фрыца
фрыц сказаў бадзёра гут
можна пажывіцца

сала масла цукар мёд
гітлераўца вабяць
фрыц  плячысты на жывот
і мастак паграбіць

майстар арганізаваць
вопратку абутак
а маскву збіраўся ўзяць
ён за двое сутак

роўнай стужкаю бяжыць
на маскву дарога
па абочынах ляжыць
мёртвых фрыцаў многа

шар парожняй галавы
фрыц схіляе ніжай
недалёка да масквы
а да смерці бліжай

фрыц штодзень чакаў бяды
і сядзеў у шчэлі
а фашысцкія рады
больш і больш радзелі

чалавек мо дваццаць пяць
засталося з роты
фрыц паспеў аднак прыдбаць
ялавыя боты

фрыц зрабіў усё што мог
і сягоння рана
сілай здзёр ён боты з ног
на сяле ў івана

ціха крадзецца іван
да фашыстаката
у руцэ яго наган
у другой  граната

захапіў паветра  ўзмах
гром і бліскавіца
і застыў на момант жах
у вачах у фрыца

колаў стук сярод палёў
слуп рухомы дыму
едзе фрыц з вайны дамоў
едзе на радзіму

ён зрабіў усё што мог
боты тут з сабою
не хапае толькі ног
ногі пад масквою

