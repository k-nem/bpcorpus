не помню дня і той мінуты
днём толькі помню ўсё было
як змучан доўгаю пакутай
пакінуў я сваё сяло

пуцінай плёўся камяністай
паміж кустоў папарных ніў
глядзела сонца пот краплісты
худы мой твар мачыў слязіў

я змогся ногі больш служыці
мне не хацелі чуць цягнуў
і ўсеўся на курган спачыці
і на кургане я заснуў

і ўбачыў вобраз векапомны
о ўбачыў відаў я са сто
сам тросся ўвесь як непрытомны
ішла адвага за нішто

я сніў а ўсё як бы наяве
кругом мяне жыло жыццём
той абымаў той нож крывавіў
той спаў летаргу зводным сном

збуджэння дух махаў крыламі
няпамяць свой скідала пыл
вякі пражыты за вякамі
ўставалі з попелаў магіл

спіхала ў долы праўду здрада
за быт за шчасце йшла вайна
парад цягнуўся за парадам
жыла ўмірала старана

і бачыў я ваякаў сільных
і бачыў подлых я трусоў
і чуў кайданаў звон магільны
і чуў я вольных кліч сыноў

душа і рвалася й цярпела
ў халодным поце віўся я
хацела крыкнуць  і не смела
натура вольная мая

збудзіўся я жыцця крыніца
зноў панясла ў сваім кругу
я йшоў іду але забыцца
што сніў не мог і не магу

