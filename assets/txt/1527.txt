бітыя дарогі
цьмяныя пуціны
вольныя разлогі
ўзгоркі і даліны
белыя бярозы
пышныя таполі
на балотах лозы
вербы сярод поля
рэчкі і азёры
мурагі чароты
ціхія прасторы
лес гаі балоты
вас не пералічыш
не акінеш вокам
голасам не склічаш
вас не змерыш крокам
ды ляглі над краем
хмарынавальніцы
рубяжоў няма ім
ім няма граніцы
выйдзеш ты ў дарогу
даль цябе жахае
i малітвы богу
ў сэрцы выклікае
ёсць у гэтай далі
хараство і чары
ўзнімуць цябе хвалі
засмяюцца мары
ты ідзеш бажаеш
повен ты надзеі
ды не прачуваеш
дзе твае зладзеі
наплывуць туманы
горкае нядолі
i куюць кайданы
цяжкае няволі
ты ідзеш скрозь церні
ўперадзе  каменні
сееш праўды зоркі
разбіваеш звенні
ланцуга ліхога
скованага злымі
цяжкая дарога
ты апутан імі
радасць ты пачуеш
як ланцуг парвецца
ды ты зноў гаруеш 
зноў звяно ўпляцецца
ў шнур агідлы гора
што канца не мае
i цяпер як ўчора
сэрца смутак знае
кавалі другія
а ланцуг той самы
песні ўсе старыя
неаджытай гамы

