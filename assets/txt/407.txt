не праклінайце
лапцяў ліповых
не пагарджайце
лапцяў лазовых

з імі шануйце
цяжкую працу
лапатнік корміць
пана з палацу

з часам жа лапці 
гаю ой гаю 
выпра дастатак
з нашага краю

людзі абуюць
боты камашы
прыйдзе загуба
на лапці нашы

але адзін хоць
мусіць застацца
ў цэркве завісне
дый на падкладцы

вушкам аборай
скурай пад сподам
памяткай будзе
прышлым народам

будзе ён сведчыць
як у няволі
кепска жывецца
ў хаце і ў полі

як людзей сотні
лапці цягалі
каб багачы ўсе
ў золаце спалі

і пройдуць леты
многія векі
зменяцца людзі
можа і  рэкі

лапаць жа будзе
ў цэркве вісеці
люд аб ім будзе
песенькі пеці

