 матухна
глянь
на галіны змярцвелыя
селі ружовыя матылі
 не мая дзетка то яблыні белыя
і абрыкосы ўначы расцвілі
 матухна
глянь
гэткі цукар чысты
там на блакіце і срэбры гарыць
 не гэта летняе сонца агністае
вочы сляпіць на святой гары
 матухна
глянь
як сплываюць крывёю
волаты ў скалах і ў барвах трава
 не гэта проста халоднай рукою
вецер лістоту з чынараў сарваў
 матухна
глянь
гэта ластаўкі белыя
зверху імкнуцца й спадаюць у сне
 не мая дзетка то з неба знямелага
падае
падае
падае снег

