з дзеўчынай развітваўся юнак
аддаваў яе шляхам далінам
 лепш бы млынам стаць 
падумаў так
і зрабіўся на тым месцы млынам
людзі жыта носяць дзень у дзень
а драўляны млын слухмяна меле
замест сэрца  б'юцца жорны ў целе
а замест крыві 
вады струмень
кажа нам паданне пра яго
што не можа ён з тых чараў выйсці
як не перамеле усяго
што яму належала калісьці
як належала яму не шмат
дык спадзе з яго палон драўляны
прыйдзе зноў ён вольны да дзяўчат
ні ў адну яшчэ не закаханы
а як шмат але гадаць не след
бо адзін ён ведае пра тое
што яму належаў цэлы свет
як хадзіў з дзяўчынай у жытное

