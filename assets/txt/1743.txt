ідуць сабе гады ідуць
бы карагод бясконца
што ў небе зорачкі вядуць
ля месяца ля сонца
ідуць сабе гады ідуць 
і чалавек за імі
куды цябе яны вядуць
і сьцежкамі якімі

няведама мне скуль усё і што я
няведама мне сама сьцежка мая
няведама мне і куды я іду
пытаньня ня маю ці што там знайду
ня ведаю жыцьцё ці шчасьце ці не 
пачалося гэта браток не на мне

ідуць гады ідуць гады
і зь імі ўсё на сьвеце
сягоньня ты а йшлі дзяды
а заўтра пойдуць дзеці
ідуць гады і ты ідзеш
ўздагонь за імі зь імі
нашто скажы мне ты жывеш
і з думкамі якімі

з аднэю я думкай у сьвеце жыву
настаўнікам ўзяўшы і лес і траву
крыніцы і кветкі і цемру і сьвет
і месяц і зоры і сонца прывет
прысуджаны шлях свой рабі дарагім
красуйся на радасьць сябе і другім

