ах згубілась душа не жывець у грудзях
адляцела кудысь і прапала
напужала няволя ў нудзе па людзях
падалася на свет змандравала

як прасіла ж мяне адпусці не трымай
ці ж лягчэй што я гэтта загіну
што табе за карысць лепш адзін памірай
не прасі мяне любы пакіну

што было мне пачаць адпусціў я ідзі 
адказаўшы дружыне каханай
але слухай прашу заклінаю знайдзі
край на свеце  сіроцкі забраны

мусіш ведаць яго і адразу пазнаць
той відок апавіты журбою
што святы мог спакой на усё насылаць
гэта край наш радзімы з табою

дык ідзі ж паглядзі што зрабілася там
кроў змяшалася з попелам з глінай
незрахована страт няма ліку слязам
над спакою былога руінай

і заплач над усім як заплакаў бы я
калі б мог я з няволі урвацца
і лягчэй мне тады будзе люба мая
з гэтым светам ў няволі расстацца

дзень праходзіць за днём надышла і зіма
туга цяжкая ў сэрца запала
адляцела душа і няма і няма
заблудзілася дзе ці прапала

